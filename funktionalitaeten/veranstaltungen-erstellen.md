# Εκδηλώσεις

![](../.gitbook/assets/gitbook_news_750x320.jpg)

Οι εκδηλώσεις είναι απαραίτητες, έτσι ώστε να πραγματοποιηθεί κάτι στις [αίθουσες εκδηλώσεων](https://app.gitbook.com/@dina-international/s/manual/v/gre/funktionalitaeten/rooms). Οι εκδηλώσεις μπορούν να λάβουν χώρα σε διαφορετικές αίθουσες, αλλά και σε μία και μοναδική αίθουσα παράλληλα. Για παράδειγμα, σε μια αίθουσα café μπορούν να υπάρχουν πολλά ψηφιακά τραπέζια café ή σε μια αίθουσα workshop μπορούν να λάβουν χώρα δύο workshop ταυτοχρόνως. Δεν θα ενοχληθεί κανείς χάρη στο ψηφιακό φράγμα ήχου, που διαθέτουμε. Το υποσχόμαστε!😉. 

Οι εκδηλώσεις συνδέονται συνήθως με μια λειτουργία βίντεο. Ωστόσο, δεν είναι εφικτή η δημιουργία εκδηλώσεων σε κάθε [είδος αίθουσας](https://app.gitbook.com/@dina-international/s/manual/v/gre/funktionalitaeten/rooms) εκδηλώσεων. Άλλωστε δεν συμβαίνουν πολλά στη λίστα των συμμετεχόντων και στο πρόγραμμα αποτελεσμάτων. Μπορούν να δημιουργηθούν εκδηλώσεις στο λόμπι, αλλά χρησιμοποιούνται μόνο για να γεμίσουν τα κενά στο πρόγραμμα και δεν διαθέτουν λειτουργία βίντεο, π.χ. εάν επιθυμείτε να προγραμματίσετε κάποιο γενικό διάλειμμα.

**Προσθήκη νέων εκδηλώσεων**

{% hint style="warning" %}
Πριν δημιουργήσετε εκδηλώσεις, θα πρέπει να έχετε ήδη [δημιουργήσει τις αίθουσες](https://app.gitbook.com/@dina-international/s/manual/v/gre/funktionalitaeten/rooms).
{% endhint %}

Υπάρχουν δύο τρόποι για να δημιουργήσετε μια νέα εκδήλωση. Εάν βρίσκεστε στη διαδικασία δημιουργίας του συνεδρίου, είναι πιθανό να βρίσκεστε ήδη στη [σελίδα διαχείρισης](https://app.gitbook.com/@dina-international/s/manual/v/gre/funktionalitaeten/admin-page). Από εδώ, μπορείτε να μεταβείτε στην καρτέλα **«Διαχείριση αιθουσών συνεδρίου»**. Εκεί, στα δεξιά θα δείτε μια λίστα των αιθουσών, που έχετε δημιουργήσει, με τη σειρά αρίθμησής τους. Κάθε καταχώριση αναπτύσσεται προς τα δεξιά, κάνοντας κλικ στο βέλος που δείχνει προς τα κάτω. Σε αυτό το αναπτυσσόμενο μενού, θα βρείτε την επιλογή δημιουργίας μιας νέας εκδήλωσης, δίπλα στην «Επεξεργασία» και τη «Διαγραφή».

Η δεύτερη επιλογή είναι διαθέσιμη στη [θεώρηση του συνεδρίου](https://app.gitbook.com/@dina-international/s/manual/v/gre/funktionalitaeten/uebersicht/tagungsansicht). Εάν είστε διαχειριστής κάποιας αίθουσας εκδηλώσεων, εμφανίζεται ένα πλήκτρο για την προσθήκη νέων εκδηλώσεων κάτω από την περιγραφή της αίθουσας. Εδώ, μπορείτε επίσης να επεξεργαστείτε και να διαγράψετε υπάρχουσες εκδηλώσεις. Στη συνέχεια, θα περιγράψουμε εν συντομία ποιες ρυθμίσεις μπορούν να γίνουν κατά την προσθήκη νέων εκδηλώσεων. Όσον αφορά τις αίθουσες, μπορείτε να τροποποιήσετε όλες τις ρυθμίσεις αργότερα.

**Ρυθμίσεις Εκδήλωσης**

**Τίτλος**

Ο τίτλος της εκδήλωσης πρέπει να αντικατοπτρίζει το περιεχόμενό της – τουλάχιστον όσον αφορά τις εκδηλώσεις στις αίθουσες workshop. Σε μια αίθουσα café, φυσικά, μπορείτε να δώσετε στα «τραπέζια» όποιο όνομα επιθυμείτε. Για παράδειγμα, μια εκδήλωση μπορεί να έχει το όνομα _Μια διάλεξη του Dr Smith πάνω στο θέμα Γερμανορωσικές σχέσεις ή Ομαδική συζήτηση για την ψηφιακή δημοκρατία, κ.ο.κ._ Δεν υπάρχουν περιορισμοί.

**Δημιουργία μιας εκδήλωσης ως διάλειμμα \(προαιρετικό\)**

Μπορείτε να δημιουργήσετε μια εκδήλωση ως διάλειμμα. Σε αυτή την περίπτωση, δεν υπάρχει λειτουργία βίντεο και σκοπός της είναι να γεμίζει τα κενά. Επιπλέον, θα ήταν χρήσιμο να την ονομάσετε διάλειμμα \(για μεσημεριανό/πρωινό\).

**Ημερομηνία και ώρα**

Εδώ, θα ορίσετε την ώρα της εκδήλωσης. Στη συνέχεια, οι εκδηλώσεις θα ταξινομηθούν στο συνεδριακό κέντρο ανάλογα με την ημερομηνία και την ώρα και θα ομαδοποιηθούν σε καρτέλες κατά ημέρα. Οι εκδηλώσεις, που πραγματοποιούνται τώρα, επισημαίνονται για τους συμμετέχοντες.

**Περιγραφή \(προαιρετικό\)**

Η περιγραφή της εκδήλωσης μπορεί να _συνοψίζει_ το περιεχόμενο της εκδήλωσης. Στη συνέχεια, αυτό θα εμφανιστεί στο πρόγραμμα και δίπλα στην εκδήλωση στην αντίστοιχη αίθουσα. Ωστόσο, η [περιγραφή της αίθουσας](https://app.gitbook.com/@dina-international/s/manual/v/gre/funktionalitaeten/rooms) είναι καταλληλότερη γι’ αυτόν τον σκοπό, καθώς υπάρχει λίγος χώρος για πιο εκτενή κείμενα στην επισκόπηση της εκδήλωσης.

_**Παρουσιαστές**_ **/ Εισηγητές / Συντονιστές \(προαιρετικό\)**

Συχνά, οι εκδηλώσεις διαθέτουν έναν ή περισσότερους εισηγητές ή συντονιστές. Επομένως, κάτω από συγκεκριμένες συνθήκες, ενδέχεται να χρειαστούν διευρυμένα δικαιώματα σε κάποια τηλεδιάσκεψη, για να κάνουν π.χ. κοινή χρήση της οθόνης τους, να διαχειριστούν τους συμμετέχοντες, να δημιουργήσουν επιμέρους αίθουσες ή να ξεκινήσουν δημοσκοπήσεις. Μέσω των επιλογών της εκδήλωσης μπορείτε εύκολα να χορηγήσετε στους συμμετέχοντες διευρυμένα δικαιώματα για την αντίστοιχη εκδήλωση. Αυτό μπορείτε να το κάνετε, εισάγοντας το όνομα του/των ατόμου/ατόμων στο πεδίο εισαγωγής και επιλέγοντάς τους από την αναπτυσσόμενη λίστα.

{% hint style="info" %}
Τα διευρυμένα δικαιώματα των επιλεχθέντων εφαρμόζονται αποκλειστικά για την τηλεδιάσκεψη BigBlueButton της συγκεκριμένης εκδήλωσης. Εάν επιθυμείτε να ορίσετε πρόσθετους διαχειριστές για όλο το συνέδριο, μπορείτε να το κάνετε μέσω της [διαχείρισης των συμμετεχόντων.](https://app.gitbook.com/@dina-international/s/manual/v/gre/funktionalitaeten/teilnehmendenmanagement) Οι διαχειριστές του συνεδρίου διαθέτουν αυτομάτως διευρυμένα δικαιώματα σε κάθε τηλεδιάσκεψη.
{% endhint %}

**Μεταφόρτωση παρουσιάσεων \(προαιρετικό\)**

Η πλατφόρμα DINA παρέχει μια πρακτική επιλογή μεταφόρτωσης μιας παρουσίασης πριν από κάποια εκδήλωση, η οποία θα εμφανίζεται στους συμμετέχοντες στην τηλεδιάσκεψη και την οποία μπορούν να κατεβάσουν, εάν το επιθυμούν. Αρχεία pdf, εικόνων και office αποτελούν αποδεκτές μορφές αρχείων. Ωστόσο, οι παρουσιαστές ή οι διαχειριστές μπορούν να μεταφορτώσουν τις παρουσιάσεις και κατά τη διάρκεια κάποιας τρέχουσας τηλεδιάσκεψης.

{% hint style="warning" %}
Το BigBlueButton μετατρέπει να μεταφορτωμένα αρχεία σε pdf, έτσι ώστε να μπορείτε να τα δείτε. Παρ’ όλα αυτά, οι παρουσιάσεις powerpoint χάνουν τις δυνατότητες κινούμενων εικόνων και μετάβασης από διαφάνεια σε διαφάνεια. Ωστόσο, δεν υπάρχει πρόβλημα, μπορείτε να δείτε τις παρουσιάσεις powerpoint με κινούμενες εικόνες μέσω της λειτουργίας κοινής χρήσης οθόνης😊.
{% endhint %}

Αφού συμπληρώσετε όλα τα απαιτούμενα πεδία, μπορείτε να αποθηκεύσετε την εκδήλωση. Στη συνέχεια, θα εμφανιστεί απευθείας στη θεώρηση του συνεδρίου στην αντίστοιχη αίθουσα.

**Επεξεργασία εκδηλώσεων**

Εάν επιθυμείτε να τροποποιήσετε κάποιες ρυθμίσεις της εκδήλωσης σε μεταγενέστερο στάδιο, π.χ. τον τίτλο, την ώρα ή τους παρουσιαστές, μπορείτε να το κάνετε χωρίς προβλήματα. Υπάρχουν δύο τρόποι: 

Από τη θεώρηση του συνεδρίου, μπορείτε να εισέλθετε στην αίθουσα που πραγματοποιείται \(ή πραγματοποιήθηκε ή θα πραγματοποιηθεί\) η εκδήλωση. Στη δεξιά γωνία της εκδήλωσης θα δείτε το εικονίδιο ενός μικρού μολυβιού, το οποίο μπορείτε να χρησιμοποιήσετε για να ανοίξετε τη σελίδα επεξεργασίας.

Εάν βρίσκεστε στη σελίδα διαχείρισης, μπορείτε να μεταβείτε αρχικά στην καρτέλα «Διαχείριση Εκδηλώσεων Συνεδρίου». Το μόνο που χρειάζεται να κάνετε είναι ένα κλικ στη σχετική εκδήλωση, για να ανοίξετε τη σελίδα επεξεργασίας.

**Διαγραφή εκδηλώσεων**

Η διαγραφή κάποιας εκδήλωσης είναι όμοια με την επεξεργασία:

Από τη [θεώρηση του συνεδρίου](https://app.gitbook.com/@dina-international/s/manual/v/gre/funktionalitaeten/uebersicht/tagungsansicht), μπορείτε να εισέλθετε στην αίθουσα που πραγματοποιείται \(ή πραγματοποιήθηκε ή θα πραγματοποιηθεί\) η εκδήλωση. Στη δεξιά γωνία της εκδήλωσης θα δείτε το εικονίδιο ενός μικρού κάδου ανακύκλωσης, τον οποίο μπορείτε να χρησιμοποιήσετε για να διαγράψετε την εκδήλωση.

Εάν βρίσκεστε στη [σελίδα διαχείρισης](https://app.gitbook.com/@dina-international/s/manual/v/gre/funktionalitaeten/admin-page), μπορείτε να μεταβείτε αρχικά στην καρτέλα «Διαχείριση Εκδηλώσεων Συνεδρίου». Εδώ, το μόνο που χρειάζεται να κάνετε είναι να ανοίξετε το αναπτυσσόμενο μενού δίπλα στην εκδήλωση, που επιθυμείτε να διαγράψετε, έτσι ώστε να δείτε το πλήκτρο.

{% hint style="danger" %}
Δεν είναι εφικτή η αναίρεση της διαγραφής κάποιας εκδήλωσης. Γι’ αυτόν τον λόγο, θα πρέπει να σκεφτείτε προσεκτικά εάν θα ήταν καλύτερο να επεξεργαστείτε απλώς την εκδήλωση.
{% endhint %}

