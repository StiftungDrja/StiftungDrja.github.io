---
description: 'Formulář, ve kterém můžete od zájemců o účast získat více informací'
---

# Přihlašovací formulář

U větších akcí, kde neznáte všechny účastníky nebo od nich potřebujete určité informace, doporučujeme v [nastavení konference](../start/) aktivovat přihlašovací formulář. Ten musí zájemci vyplnit hned při přihlášení na akci přes microsite. Jakmile formulář aktivujete a nastavení uložíte, zobrazí se na správcovské stránce dvě nové záložky:

* Úprava podmínek účasti
* Správa přihlášek

![Aktivace p&#x159;ihla&#x161;ovac&#xED;ho formul&#xE1;&#x159;e v nastaven&#xED;](../../.gitbook/assets/admin-seite-mit-antra-gen.png)

### Úprava podmínek účasti

Pod záložkou **Úprava podmínek účasti** naleznete nastavení podoby přihlašovacího formuláře, který zájemci o akci vyplňují při přihlášení.

![V&#xFD;&#x159;ez z nastaven&#xED; p&#x159;ihla&#x161;ovac&#xED;ho formul&#xE1;&#x159;e](../../.gitbook/assets/ausschnitt-teilnahmebedingungen.png)

#### Lhůta pro přihlášení

Zde můžete nastavit, že přihlašování bude možné pouze v zadaném období. Do nastavení se můžete kdykoliv vrátit a toto období zkrátit nebo prodloužit.

#### Maximální počet účastníků \(volitelné\)

Pro orientaci můžete stanovit maximální počet účastníků. Ten se bude zobrazovat na microsite vedle počtu již přijatých přihlášek.

{% hint style="info" %}
Pokud se maximální počet účastníků naplní, další přihlášky nejsou automaticky zařazovány na čekací listinu. To ale můžete nastavit ručně v záložce **Správa přihlášek**.
{% endhint %}

#### Motivační text zájemců o účast \(volitelné\)

Od zájemců můžete požadovat, aby popsali svou motivaci k účasti. Můžete pro ně například zformulovat otázky, na které pak v tomto textovém poli odpoví.

#### Požadavky účastníků \(volitelné\)

Zde mají účastníci možnost zadat případné zvláštní požadavky. Tato možnost je užitečná zejména pro setkání, která se konají zároveň i ve fyzické podobě. Účastníci tu například mohou uvést požadavek na vegetariánskou stravu či zajištění ubytování.

#### Výběr workshopu \(volitelné\)

Pokud zaškrtnete toto políčko, účastníkům se zobrazí seznam všech již vytvořených událostí v seminárních místnostech, ze kterých si mohou vybrat ty, které je zajímají. Tato volba slouží jen jako informace pro organizátory, aby si mohli lépe naplánovat velikost skupin v jednotlivých workshopech.

#### Podmínky účasti

Jako poslední můžete stanovit podmínky účasti, se kterými musí účastníci před odesláním přihlášky souhlasit.

### Správa přihlášek

Pod záložkou **Správa přihlášek** se zobrazí všechny zaslané přihlášky zájemců o konferenci a údaje, které v nich uvedli. Přihlášky můžete přijmout, odmítnout nebo přesunout na čekací listinu. Své rozhodnutí ale můžete kdykoliv změnit, takže nemusíte mít strach, že byste někoho nadobro vyřadili.

![](../../.gitbook/assets/teilnahmeantra-ge-verwalten.png)

{% hint style="info" %}
Čekací listina není žádný automaticky vytvářený seznam, spíše představuje status přihlášky. Pokud někdo odřekne a vy chcete přijmout někoho z čekací listiny, musíte ručně změnit jeho status z „Čekací listina“ na „Přijmout“.
{% endhint %}

#### Přiřazování účastníků k událostem

_V budoucnu by mělo být možné, účastníky přiřazovat ke konkrétním událostem v seminárních nebo diskuzních místnostech. Tato funkce však zatím nebyla spuštěna a přiřazení se zatím nijak neprojeví._

