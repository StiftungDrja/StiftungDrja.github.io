---
description: >-
  Ένα έντυπο αίτησης, για να ζητήσετε περισσότερα στοιχεία από τους
  ενδιαφερομένους
---

# Έντυπο αίτησης

Για μεγαλύτερες εκδηλώσεις, όπου δεν γνωρίζετε όλους τους συμμετέχοντες ή χρειάζεστε συγκεκριμένες πληροφορίες από αυτούς, συστήνουμε να ενεργοποιήσετε το έντυπο αίτησης στις [ρυθμίσεις του συνεδρίου](https://app.gitbook.com/@dina-international/s/manual/v/gre/funktionalitaeten/start). Οι ενδιαφερόμενοι θα πρέπει να συμπληρώσουν το εν λόγω έντυπο, αφού εγγραφούν στο συνέδριο μέσω του μικρότοπου. 

Αφού ενεργοποιήσετε το έντυπο της αίτησης και αποθηκεύσετε τις ρυθμίσεις, θα εμφανιστούν στη σελίδα διαχείρισης δύο νέες καρτέλες: 

• Επεξεργασία όρων συμμετοχής 

• Επεξεργασία αιτήσεων συμμετοχής \(διαχείριση\)

![&#x395;&#x3BD;&#x3B5;&#x3C1;&#x3B3;&#x3BF;&#x3C0;&#x3BF;&#x3AF;&#x3B7;&#x3C3;&#x3B7; &#x3C4;&#x3C9;&#x3BD; &#x3B1;&#x3B9;&#x3C4;&#x3AE;&#x3C3;&#x3B5;&#x3C9;&#x3BD; &#x3C3;&#x3C5;&#x3BC;&#x3BC;&#x3B5;&#x3C4;&#x3BF;&#x3C7;&#x3AE;&#x3C2; &#x3C3;&#x3C4;&#x3B9;&#x3C2; &#x3C1;&#x3C5;&#x3B8;&#x3BC;&#x3AF;&#x3C3;&#x3B5;&#x3B9;&#x3C2;](../../.gitbook/assets/admin-seite-mit-antra-gen.png)

**Επεξεργασία όρων συμμετοχής**

Στην καρτέλα **Επεξεργασία όρων συμμετοχής** κρύβονται οι ρυθμίσεις σχεδιασμού του εντύπου της αίτησης, το οποίο πρέπει να συμπληρώσουν οι συμμετέχοντες του συνεδρίου κατά την εγγραφή τους.

![&#x391;&#x3C0;&#x3CC;&#x3C3;&#x3C0;&#x3B1;&#x3C3;&#x3BC;&#x3B1; &#x3B1;&#x3C0;&#x3CC; &#x3C4;&#x3B9;&#x3C2; &#x3C1;&#x3C5;&#x3B8;&#x3BC;&#x3AF;&#x3C3;&#x3B5;&#x3B9;&#x3C2; &#x3C4;&#x3BF;&#x3C5; &#x3B5;&#x3BD;&#x3C4;&#x3CD;&#x3C0;&#x3BF;&#x3C5; &#x3B1;&#x3AF;&#x3C4;&#x3B7;&#x3C3;&#x3B7;&#x3C2;](../../.gitbook/assets/ausschnitt-teilnahmebedingungen.png)

**Προθεσμία εγγραφής**

Εάν εισάγετε εδώ κάποιο χρονικό διάστημα, οι ενδιαφερόμενοι θα μπορούν να εγγραφούν στο συνέδριο μόνο εντός του συγκεκριμένο διαστήματος. Μπορείτε να επιστρέψετε στις ρυθμίσεις ανά πάσα στιγμή, και να μειώσετε ή να παρατείνετε το εν λόγω διάστημα.

**Μέγιστος αριθμός συμμετεχόντων \(προαιρετικό\)**

Μπορείτε να ορίσετε τον μέγιστο αριθμό συμμετεχόντων για σκοπούς καθοδήγησης. Στη συνέχεια, αυτό θα εμφανιστεί στον μικρότοπο δίπλα στον αριθμό συμμετεχόντων, που έχουν ήδη γίνει αποδεκτοί.

{% hint style="info" %}
Εάν έχει γινεί ήδη υπέρβαση του αριθμού συμμετεχόντων, κάθε επόμενη αίτηση θα μεταφερθεί αυτομάτως σε λίστα αναμονής. Μπορείτε να το κάνετε χειροκίνητα στο πεδίο **Επεξεργασία αιτήσεων συμμετοχής.**
{% endhint %}

**Κείμενο κινήτρων για τους αιτούντες \(προαιρετικό\)**

Μπορείτε να αιτηθείτε από τους αιτούντες ένα κείμενο κινήτρων. Το πεδίο του κειμένου μπορεί να χρησιμοποιηθεί, π.χ. για να θέσετε ερωτήματα, τα οποία θα πρέπει να απαντηθούν από τους αιτούντες.

**Δυνατότητες συμμετοχής \(προαιρετικό\)**

Εδώ, μπορείτε να παρέχετε πρόσθετες δυνατότητες επιλογής στους ενδιαφερομένους. Η εν λόγω επιλογή είναι ιδιαιτέρως χρήσιμη για τα συνέδρια που πραγματοποιούνται και με φυσική παρουσία. Εδώ, μπορείτε να εισάγετε λεπτομέρειες, όπως αίτημα για χορτοφαγικό γεύμα ή ανάγκη για διανυκτέρευση.

**Επιλογή workshop \(προαιρετικό\)**

Εάν τσεκάρετε την επιλογή του workshop, θα εμφανιστεί στους συμμετέχοντες μια λίστα με όλες τις εκδηλώσεις, που έχουν ήδη δημιουργηθεί στις αίθουσες workshop. Εκεί, μπορούν να επιλέξουν όλες αυτές που τους ενδιαφέρουν. Η εν λόγω επιλογή αφορά μόνο τους οργανωτές, έτσι ώστε να είναι σε θέση να οργανώσουν καλύτερα το μέγεθος των ομάδων κάθε workshop.

**Όροι συμμετοχής**

Τέλος, μπορείτε να ορίσετε τους όρους συμμετοχής, τους οποίους πρέπει να αποδεχθούν όλοι οι συμμετέχοντες πριν καταθέσουν την αίτησή τους.

**Επεξεργασία αιτήσεων συμμετοχής**

Όλες οι αιτήσεις, που κατατίθενται από τους ενδιαφερόμενους, παρατίθενται στην καρτέλα **«Επεξεργασία αιτήσεων συμμετοχής»**. Εδώ, έχετε πρόσβαση σε προσωπικά στοιχεία των αιτούντων και μπορείτε να αποδεχθείτε ή να απορρίψετε τις αιτήσεις ή να τις βάλετε σε λίστα αναμονής. Ωστόσο, μπορείτε να αναιρέσετε τις αποφάσεις σας ανά πάσα στιγμή. Επομένως, δεν χρειάζεται να ανησυχείτε ότι αποκλείσατε κάποιον οριστικά.

![](../../.gitbook/assets/teilnahmeantra-ge-verwalten.png)

{% hint style="info" %}
Η λίστα αναμονής δεν είναι αυτόματη αυτοδιαχειριζόμενη λίστα, στην ουσία αποτελεί μια κατάσταση. Εάν κάποιος ακυρώσει, μπορείτε να αλλάξετε την κατάσταση κάποιου άλλου ατόμου από «Λίστα αναμονής» σε «Αποδοχή».
{% endhint %}

**Αναθέσεις workshop**

_Στο μέλλον, θα είναι εφικτό να αναθέσετε συμμετέχοντες σε συγκεκριμένες εκδηλώσεις σε αίθουσες workshop ή συζήτησης. Ωστόσο, η εν λόγω λειτουργία δεν είναι ακόμη διαθέσιμη και οι αναθέσεις δεν έχουν δείξει \(ακόμη\) τα αποτελέσματά τους._

