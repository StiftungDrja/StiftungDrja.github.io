# Rezervace kapacit pro konferenci

DINA.international disponuje dostatečnými serverovými kapacitami pro vaše setkání a videokonference v oblasti školních výměn a výměn mládeže. Rezervovat si je můžete jednoduše pomocí formuláře. Tak to bude fungovat do doby, než bude implementován rezervační automat, který bude součástí správcovské stránky vaší konference na platformě DINA.international.

Když vytváříte novou akci a testujete funkce platformy DINA.international, je vše ve zkušebním režimu. To znamená, že si v malé skupině zkoušíte bez jakýchkoliv omezení všechny její nástroje. Jakmile ale pro svou konferenci máte pevně naplánovaný termín, musíte si nejpozději týden před jejím začátkem rezervovat příslušné konferenční kapacity – jen tak vám totiž můžeme zaručit dostatečnou technickou podporu pro akce s větším počtem účastníků.

Partneři provozující platformu ověří, zda a do jaké míry lze zajistit požadované zdroje. Pokud by se na tomto postupu něco změnilo, budeme o tom všechny uživatele platformy DINA.international včas informovat.

**Vysvětlení:**  
Technika zajišťující videokonference na platformě DINA.international vyžaduje určitou serverovou kapacitu, kterou provozovatelé portálu musí upravovat podle počtu účastníků a délky trvání akcí. Na rozdíl od komerčních poskytovatelů, kteří tyto služby poskytují zdánlivě „zdarma“, nevyužívá DINA data svých uživatelů pro komerční účely \(např. pro reklamu apod.\).

