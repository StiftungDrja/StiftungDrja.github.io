---
description: בעמוד זה נציג בפניכם את הצעדים הראשונים ליצירת מפגש חדש
---

# יצירת מפגש / אירוע

![](../../.gitbook/assets/gitbook_dolmetschen_750x320.jpg)

מעוניינים ליצור את האירוע הראשון שלכם באמצעות DINA? מצוין, הגעתם למקום הנכון! גם אם נדבר בעמודים הבאים על "מפגש", כמובן שהאירוע שלכם יכול להיות גם חילופין, מפגש קבוצתי, ועידה, סדרת הרצאות או משהו אחר לגמרי. 

ככלל, התהליך דומה מאוד ליצירת קבוצה ב-DINA, ואם עשיתם את זה פעם, אז תיזכרו כאן בכמה דברים.

### יצירת מפגש חדש / ועידה חדשה

כדי להתחיל בתהליך היצירה, לחצו בצד ימין למעלה בשורת התפריטים של DINA על סמל הפלוס ועל על האפשרות ועידה, ותועברו ישירות לעמוד ההגדרות, שם תוכלו לבצע את ההגדרות הכלליות של המפגש שלכם, וכן למלא בתוכן את המיקרו-אתר של המפגש, אם כי תוכלו לעשות זאת, ואף לבצע את הגדרות המפגש, גם בהמשך.

### הגדרות כלליות

#### שם המפגש

שם המפגש הוא שדה חובה ומידע גלוי לכל המשתתפים במפגש ולכל משתמש דרך המיקרו-אתר. חִשבו על שם קצר וקולע שמתאר במדויק את המפגש שלכם.

#### מועד תחילת המפגש ומועד סיומו

מועד ההתחלה ומועד הסיום של המפגש שלכם יוצגו במיקרו-אתר וישמשו בסיס להודעות תזכורת, אם הכנתם כאלה.

#### סוג הבקשה להשתתפות במפגש

כאן תוכלו לקבוע אם המעוניינים להשתתף במפגש יתבקשו למלא טופס, שאותו תוכלו ליצור מראש. אם אינכם מעוניינים שבטופס כזה כשלב מקדים, אל תסמנו אפשרות זו. תוכלו גם לבחור אפשרות שכל משתמש בפורטל יוכל להיכנס למפגש כאוות נפשו, אם כי מאחר שהדבר עלול ליצור קבוצות גדולות מהמצופה שישתתפו במפגש שלכם ספונטנית, מומלץ להשתמש באפשרות זו רק במקרים מסוימים.

{% hint style="info" %}
Iבשתי האופציות תתבקשו לאשר חברים חדשים. האופציה הכוללת טופס הצטרפות תשנה בעיקר את אופן תהליך ההצטרפות של המעוניינים.
{% endhint %}

#### תצוגה בפרויקט או בלוחות שנה של הקבוצות \(אופציונלי\)

אם המפגש שייך לקבוצה ב-DINA או אם הוא רלוונטי לקבוצות או לפרויקטים מסוימים, תוכלו למנות אותם כאן. כך, המפגש יופיע בלוחות השנה של הקבוצות ושל הפרויקטים האלה. לדוגמה, אם עדיין חסרים לכם משתתפים רבים, או אם קהל היעד מאורגן בקבוצה מסוימת או אמור להתארגן בקבוצה מסוימת – תוכלו להציג מפגש בפורום ב-DINA.

#### תיאור ומידע

תיאור המפגש הוא חיוני לפרסום כלפי חוץ, משום שמדובר במידע הראשון שהמתעניינים נחשפים אליו במיקרו-אתר בנוגע למפגש שלכם. לפיכך, רצוי להקפיד על התיאור ולכלול בו את כל המידע הרלוונטי. כלי העריכה של התיאור מבוסס על שפת הסימון Markdown, שהשימוש בה אינטואיטיבי מאוד לאחר שתבינו אותה. למידע נוסף בעניין זה, ראו להלן.

{% hint style="info" %}
כמה כללים בסיסיים ב-Markdown:
{% endhint %}

![](../../.gitbook/assets/markdown%20%281%29%20%281%29.svg)

#### מידע להתקשרות \(אופציונלי\)

כיצד מגיעים לאחראי המפגש? בתיבה זו תוכלו להזין הן קישורים והן פרטי מידע, כגון כתובת, מספר טלפון, כתובות ברשתות החברתית ועוד. שימו לב: מידע זה חשוף לכל המשתמשים. גם כאן תוכלו להשתמש בשפת הסימון של Markdown, לדוגמה, אם תרצו להדגיש משהו.

#### צבע המפגש \(אופציונלי\)

תוכלו לציין גם את הצבע העיקרי של המפגש שלכם בפורמט השימושי הקס \(Hex\). בוויקיפדיה תמצאו כמה צבעים בפורמט הקס. לחלופין, הזינו "color picker" בחיפוש בגוגל, בחרו צבע, ומתחתיו יופיע ערך ההקס שלו.

{% hint style="info" %}
צבע המפגש יקבע בעיקר את מראה תצוגת המפגש, אבל דף האדמין לא ישתנה.
{% endhint %}

#### צלמית \(אופציונלי\)

הצלמית היא מעין לוגו של המפגש שלכם, והיא תוצג למעוניינים במיקרו-אתר ובחיפוש

#### תמונת באנר \(אופציונלי\)

הבאנר יופיע באתר המיקרו מעל שם הקבוצה. לפיכך, כדאי לבחור בפורמט רחב מאוד כדי ששום חלק לא ייחתך \(1140x240 פיקסלים\).

#### אתר אינטרנט \(אופציונלי\)

האם למפגש שלכם יש גם אתר אינטרנט משלו או שברצונכם להפנות לאתר אינטרנט מסוים שמופיעה בו הודעה על האירוע הצפוי? במקרה זה תוכלו לשתול כאן קישור שיוצג במיקרו-אתר.

#### נושאים ומילות מפתח רלוונטיים \(אופציונלי\)

כאן תוכלו למנות את הנושאים החברתיים הרלוונטיים לאירוע שלכם כדי להקל על המתעניינים בנושאים מסוימים במציאת המפגש המתאים וכדי לספק להם מושג לגבי התכנים. נוסף על כך, עשויות מילות מפתח לתחום את הנושא בדרך מדויקת יותר. הנושאים ומילות המפתח יוצגו במיקרו-אתר.

#### שם המקום או כתובת \(אופציונלי\)

אם המפגש ייערך במקום מוגדר, לדוגמה, אם אתם עושים סטרימינג מברלין, אפשר לציין את המיקום כאן, והוא יופיע במיקרו-אתר.

#### פרויקטים דומים / קבוצות דומות \(אופציונלי\)

ייתכן שתרצו להפנות לפרויקטים או לקבוצות קרובות המציעים תכנים באותו נושא או אף לתכנים שלכם. הפניות אלה יוצגו במיקרו-אתר.

#### שותף הפורטל

שותף הפורטל הוא הארגון ב-DINA שאליו אפשר לשייך את המפגש שלכם באופן "גס". לדוגמה, אם המפגש שלכם ייתמך מטעם משרד תיאום מסוים או אם המפגש שייך להקשר דו-צדדי, דאגו להציג את הקשר הזה לאותו שותף.

#### נראוּת

הפכו את המפגש שלכם לנגיש לכול או לקבוצות מוגדרות בלבד.

תוכלו כעת ללחוץ על "שמור" כדי ליצור את המפגש. לפני השמירה תוכלו, אם תרצו, גם לעצב את המיקרו-אתר: גוללו מעלה לתחילת הטופס ובחרו את הלשונית "מיקרו-אתר". באפשרותכם לעשות זאת גם בדיעבד. בשלב הבא רצוי ליצור חדרי מפגש.

