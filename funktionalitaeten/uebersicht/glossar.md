---
description: Termíny a pojmy
---

# Glosář

## Pojmy v konferenčním centru DINA 📋 

| **Pojem** | **Vysvětlení** |
| :--- | :--- |
| [BigBlueButton](../bigbluebutton/) | BigBlueButton je softwarové řešení pro pořádání videokonferencí integrované do platformy DINA.international. Jakožto open-source technologie poskytuje uživatelům mimořádně bezpečné nakládání s osobními údaji. Vzhledem k tomu, že se jedná o nekomerční software, možná zde zatím nenajdete některé funkce, které jsou dostupné u komerčních nástrojů pro pořádání videokonferencí. |
| Skupina | Skupiny vám zjednodušují spolupráci ve větších sítích a organizacích. V rámci skupin můžete pracovat na jednotlivých menších projektech nebo vytvářet pracovní skupiny. Jedná se o funkcionalitu platformy DINA, která není vázaná na virtuální konferenční centrum. |
| [Konference / akce](../start/) | Zasedání, setkání, výměna, meeting, série workshopů – vaše konference může mít nejrůznější podobu. Představuje celkový rámec, ve kterém se vaše virtuální setkání na platformě DINA budou konat. Konferenci si představte jako velkou budovu, ve které se nachází místnosti, v nichž mohou probíhat různé události \(ať už s videem, nebo bez\). |
| \(Konferenční\) [místnost](../rooms/) | Místnosti ve virtuálním konferenčním centru DINA si můžete představit v podstatě jako fyzické místnosti, které představují „prostředí“, v němž se vaše události konají. |
| [Typ místnosti](../rooms/#raumtyp) | Stejně jako ve skutečném světě máte i v našem virtuálním konferenčním centru k dispozici různé typy místností. Například předsálí \(lobby\) nebo seminární a promítací místnosti. Podle charakteru události si vybíráte odpovídající typ místnosti. |
| [Událost](../veranstaltungen-erstellen.md) \(v rámci konference\) | Jednotlivé události se v rámci konferenčního centra konají v samostatných místnostech. V různých typech místností jsou k dispozici různé funkce. Například v seminární místnosti můžete využít funkci videa, zatímco výsledková místnost je určena pro prezentaci projektu na platformě DINA. |
| [Správce](../teilnehmendenmanagement/#rollen) | Správci jsou osoby odpovědné za konferenci a disponují všemi právy. Mohou vytvářet, upravovat a mazat místnosti a události a ve všech videokonferencích jsou automaticky moderátory. Kromě toho zajišťují správu účastníků a mohou upravovat nastavení celé konference. |
| [Přednášející / referent / moderátor](../teilnehmendenmanagement/#rollen) | Moderátoři jsou správci videokonference. Během setkání mohou účastníkům vypínat mikrofon nebo je úplně odebrat, sdílet obrazovku a udělovat ostatním oprávnění ke sdílení obrazovky, zakládat skupinové místnosti apod. Správci mohou moderátora učinit i z jakéhokoliv účastníka a nechat jej danou videokonferenci řídit. |
| [Členové / účastníci](../teilnehmendenmanagement/#rollen) | Jako členové jsou na platformě DINA označováni běžní účastníci jednotlivých konferencí. Nemají žádná zvláštní práva, ale mohou se účastnit vytvořených událostí a vstupovat do všech odemčených místností. Správci mohou z členů učinit správce nebo moderátory konkrétních událostí. |
| [Microsite \(mikrostránka\)](../start/microsite.md) | Microsite představuje jakousi výkladní skříň konference, kterou si může prohlédnout kdokoliv zvenčí. Můžete zde zveřejňovat informace o konferenci a zájemci se jejím prostřednictvím mohou na akci přihlašovat. |
| [Náhled konference](tagungsansicht.md) | V náhledu konference jsou viditelné všechny konferenční místnosti, do kterých z něho můžete i rovnou vstoupit. Pokud se nacházíte v místnosti, můžete se připojit k události, která v ní probíhá, resp. tuto událost sledovat \(událostí může být třeba i jen video nebo seznam účastníků\). |
| [Správcovská stránka](../admin-page.md) | Správcovská stránka obsahuje nastavení konference a zobrazit si ji mohou pouze správci. Jde o jinou stránku než náhled konference \(ale i v něm lze provádět velkou část nastavení\). |
| Rozhraní konference | Jako rozhraní konference označujeme celkovou infrastrukturu našeho konferenčního centra, zejména náhled konference s místnostmi a událostmi. |
| [Skupinové místnosti](../bigbluebutton/breakout-gruppenraeume.md) \(breakout rooms\) | Jako skupinové místnosti \(nebo též breakout rooms\) se na BigBlueButton označují dílčí videokonference, které moderátor může vytvořit v rámci probíhající události. To je praktické zejména tehdy, když se například neplánovaně rozhodnete účastníky rozdělit do menších pracovních skupin. |
| [Rocket.Chat](../rooms/chat-in-raeumen.md) | Do platformy DINA je integrovaná open-source chatovací služba Rocket.Chat, která umožňuje přímou komunikaci mezi jednotlivci a při konferencích i skupinový chat. Rocket.Chat je k dispozici také prostřednictvím aplikace pro mobilní telefony a PC. |



