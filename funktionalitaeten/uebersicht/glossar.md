---
description: Ειδικοί όροι
---

# Γλωσσάρι

## Όροι που χρησιμοποιούνται στο συνεδριακό κέντρο 📋 

| **Όροι** | **Επεξήγηση** |
| :--- | :--- |
| [BigBlueButton](../bigbluebutton/) | Το BigBlueButton αποτελεί την ενσωματωμένη λύση τηλεδιάσκεψης της DINA.international. Το ΒΒΒ είναι ένα δωρεάν λογισμικό, φιλικό ως προς την προστασία των δεδομένων. Επειδή δεν κατασκευάστηκε για εμπορικούς σκοπούς, ενδέχεται να προστεθούν αργότερα συγκεκριμένα χαρακτηριστικά που διαθέτουν τα εμπορικά εργαλεία τηλεδιάσκεψης. |
| Ομάδα | Με τις ομάδες μπορείτε να απλοποιήσετε τη συνεργασία σε μεγάλα δίκτυα ή οργανώσεις. Οι ομάδες μπορούν να χρησιμοποιηθούν για την εκπροσώπηση κάποιων μικρών προγραμμάτων, ομάδων ή κύκλων εργασίας. Οι ομάδες αποτελούν ένα χαρακτηριστικό της πλατφόρμας DINA έξω από το ψηφιακό συνεδριακό κέντρο. |
| [Συνέδριο / Εκδήλωση](https://app.gitbook.com/@dina-international/s/manual/v/gre/funktionalitaeten/start) | Συνέδριο, εκδήλωση, συγκέντρωση, ανταλλαγή, συνάντηση, σειρά workshop – Υπάρχουν πολλοί τρόποι, για να πάρει το συνέδριό σας τη μορφή που επιθυμείτε. Είναι το ευρύτερο πλαίσιο, στο οποία λαμβάνει χώρα η ψηφιακή σας εκδήλωσης εντός της πλατφόρμας DINA. Φανταστείτε ένα μεγάλο κτήριο, γεμάτο αίθουσες, στις οποίες πραγματοποιούνται οι εκδηλώσεις \(μέσω βίντεο\). |
| [Αίθουσα ](https://app.gitbook.com/@dina-international/s/manual/~/drafts/-MackoCY7rV7ep5NQ4Fn/v/gre/funktionalitaeten/rooms)\(εκδηλώσεων\) | Φανταστείτε τις αίθουσες εκδηλώσεων στο ψηφιακό συνεδριακό κέντρο της πλατφόρμας DINA σαν πραγματικές αίθουσες. Αυτές οι αίθουσες παρέχουν το «πλαίσιο» στο οποίο θα πραγματοποιηθούν οι εκδηλώσεις. |
| [Είδος αίθουσας](https://app.gitbook.com/@dina-international/s/manual/~/drafts/-MackoCY7rV7ep5NQ4Fn/v/gre/funktionalitaeten/rooms) | Όπως στον αναλογικό κόσμο, έτσι κι εδώ, υπάρχουν ποικίλα είδη αιθουσών εντός του ψηφιακού συνεδριακού κέντρου. Κάποια από αυτά είναι, π.χ. μια αίθουσα υποδοχής, μια αίθουσα workshop ή μια σκηνή. Το είδος της αίθουσας καθορίζει το είδος της εκδήλωσης που μπορεί να πραγματοποιηθεί σε αυτήν. |
| [Εκδήλωση](https://app.gitbook.com/@dina-international/s/manual/~/drafts/-MackoCY7rV7ep5NQ4Fn/v/gre/funktionalitaeten/veranstaltungen-erstellen) \(συνεδρίου\) | Οι εκδηλώσεις διεξάγονται στο ψηφιακό συνεδριακό κέντρο σε μία αίθουσα εκδηλώσεων κάθε φορά. Ανάλογα με το είδος της αίθουσας, μια εκδήλωση μπορεί να έχει διαφορετικές λειτουργίες. Σε μια αίθουσα workshop, για παράδειγμα, η εκδήλωση παρέχει τη λειτουργία βίντεο, ενώ σε μια αίθουσα αποτελεσμάτων η εκδήλωση αντιπροσωπεύει ένα πρόγραμμα της πλατφόρμας DINA, το οποίο μπορεί να συνδεθεί με το συνέδριο. |
| [Διαχειριστής](https://app.gitbook.com/@dina-international/s/manual/~/drafts/-MackoCY7rV7ep5NQ4Fn/v/gre/funktionalitaeten/teilnehmendenmanagement) | Οι διαχειριστές είναι υπεύθυνοι για το συνέδριο και διαθέτουν όλα τα δικαιώματα. Μπορούν να δημιουργήσουν, να τροποποιήσουν και να διαγράψουν αίθουσες και εκδηλώσεις, ενώ αυτομάτως είναι και συντονιστές όλων των τηλεδιασκέψεων. Επιπλέον, διαχειρίζονται τους συμμετέχοντες και μπορούν να τροποποιήσουν το ίδιο το συνέδριο. |
| [Παρουσιαστής/ Εισηγητής/ Συντονιστής](https://app.gitbook.com/@dina-international/s/manual/~/drafts/-MackoCY7rV7ep5NQ4Fn/v/gre/funktionalitaeten/teilnehmendenmanagement) | Οι συντονιστές αποτελούν τους διαχειριστές μιας τηλεδιάσκεψης. Μπορούν να απενεργοποιήσουν τα μικρόφωνα ή να απομακρύνουν συμμετέχοντες κατά τη διάρκεια μιας συνάντησης, να κάνουν κοινή χρήση της οθόνης τους / να δώσουν σε άλλους δικαιώματα κοινής χρήσης, να δημιουργήσουν ομαδικές αίθουσες, κ.ο.κ. Οι διαχειριστές μπορούν να ορίσουν τα κανονικά μέλη ως συντονιστές μεμονωμένων εκδηλώσεων, έτσι ώστε να καθοδηγήσουν τη σχετική τηλεδιάσκεψη. |
| [Μέλη / Συμμετέχοντες](https://app.gitbook.com/@dina-international/s/manual/~/drafts/-MackoCY7rV7ep5NQ4Fn/v/gre/funktionalitaeten/teilnehmendenmanagement) | Τα μέλη είναι κανονικοί συμμετέχοντες μιας συνάντησης στην πλατφόρμα DINA. Δεν διαθέτουν ειδικά δικαιώματα, αλλά μπορούν να συμμετάσχουν στις υπάρχουσες εκδηλώσεις και να εισέλθουν σε όλες τις αίθουσες, που επιτρέπεται η πρόσβαση. Οι διαχειριστές μπορούν να αναβαθμίσουν μέλη σε γενικούς διαχειριστές ή συντονιστές μεμονωμένων εκδηλώσεων. |
| [Μικρότοπος](https://app.gitbook.com/@dina-international/s/manual/~/drafts/-MackoCY7rV7ep5NQ4Fn/v/gre/funktionalitaeten/start/microsite) | Ο μικρότοπος είναι ο πίνακας ανακοινώσεων ενός συνεδρίου και μπορεί να προβληθεί σε τρίτους. Όλες οι σχετικές πληροφορίες σχετικά με το συνέδριο παρέχονται εδώ και οι ενδιαφερόμενοι μπορούν να εγγραφούν για να συμμετάσχουν. |
| [Θεώρηση συνεδρίου](https://app.gitbook.com/@dina-international/s/manual/~/drafts/-MackoCY7rV7ep5NQ4Fn/v/gre/funktionalitaeten/uebersicht/tagungsansicht) | Η θεώρηση του συνεδρίου παρουσιάζει τις διάφορες αίθουσες του συνεδρίου, στις οποίες μπορείτε να εισέλθετε από εκεί. Εάν βρίσκεστε σε μια αίθουσα, μπορείτε να εισέλθετε, να δείτε ή να παρακολουθήσετε τις εκδηλώσεις, οι οποίες λαμβάνουν χώρα εκεί \(μερικές φορές μια εκδήλωση μπορεί να είναι ένα στατικό βίντεο ή η λίστα συμμετεχόντων\). |
| [Σελίδα διαχείρισης](https://app.gitbook.com/@dina-international/s/manual/~/drafts/-MackoCY7rV7ep5NQ4Fn/v/gre/funktionalitaeten/admin-page) | Η σελίδα διαχείρισης περιλαμβάνει τις ρυθμίσεις του συνεδρίου και μπορεί να προβληθεί μόνο από τους διαχειριστές. Διαφέρει από τη θεώρηση του συνεδρίου, ωστόσο πολλές ρυθμίσεις μπορούν να πραγματοποιηθούν και από τη θεώρηση του συνεδρίου. |
| Περιβάλλον συνεδρίου | Ως περιβάλλον του συνεδρίου ορίζεται η συνολική υποδομή του ψηφιακού συνεδριακού κέντρου, και πιο συγκεκριμένα η θεώρηση του συνεδρίου με τις αίθουσες και τις εκδηλώσεις. |
| Αίθουσες επιμέρους συνεδριών/[Ομαδικές αίθουσες](https://app.gitbook.com/@dina-international/s/manual/~/drafts/-MackoCY7rV7ep5NQ4Fn/v/gre/funktionalitaeten/bigbluebutton/breakout-gruppenraeume) | Οι αίθουσες των επιμέρους συνεδριών ή οι ομαδικές αίθουσες στο BigBlueButton είναι μικρές τηλεδιασκέψεις, τις οποίες μπορούν να ξεκινήσουν οι συντονιστές μέσα από μια τρέχουσα τηλεδιάσκεψη. Αυτό μπορεί να είναι πολύ πρακτικό, εάν επιθυμείτε να χωρίσετε αυθόρμητα μια μεγαλύτερη ομάδα σε μικρότερες ομάδες \(εργασίας\). |
| [RocketChat](../rooms/chat-in-raeumen.md) | Το RocketChat είναι ένα λογισμικό ομαδικής συνομιλίας ανοιχτού κώδικα, το οποίο είναι ενσωματωμένο στην πλατφόρμα DINA.international. Μέσω του Rocket.Chat μπορείτε να επικοινωνήσετε μεμονωμένα με άλλα άτομα ή να συμμετάσχετε σε ομαδικές συζητήσεις κατά τη διάρκεια κάποιου συνεδρίου. Επιπλέον, διατίθεται και ως εφαρμογή για κινητά τηλέφωνα και ηλεκτρονικούς υπολογιστές. |



