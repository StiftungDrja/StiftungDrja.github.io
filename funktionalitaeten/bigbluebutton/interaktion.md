---
description: >-
  Πώς λειτουργεί η διάδραση εντός μιας τηλεδιάσκεψης με τη χρήση του
  BigBlueButton;
---

# Διάδραση

Μια τηλεδιάσκεψη εξαρτάται από τη διάδραση όλων των συμμετεχόντων. Όπως και στις συναντήσεις, που απαιτούν φυσική παρουσία, έτσι κι εδώ, είναι σημαντικό να έχουν οι συμμετέχοντες τη δυνατότητα έκφρασης και επικοινωνίας. Το BigBlueButton προσφέρει μια σειρά εργαλείων, τα οποία, αν χρησιμοποιηθούν σωστά, μπορούν να συμβάλλουν στη διαδραστική ανταλλαγή.

**Ζωντανή συνομιλία**

Το BigBlueButton προσφέρει δύο είδη ζωντανής συνομιλίας: τη δημόσια και την ιδιωτική.

Η δημόσια ζωντανή συνομιλία είναι διαθέσιμη κατά την έναρξη της τηλεδιάσκεψης και μπορούν να την δουν όλοι οι συμμετέχοντες. Είναι ιδιαίτερα χρήσιμη για γενικές ερωτήσεις ή για την αποστολή πληροφοριών σε όλους τους συμμετέχοντες.

Η ιδιωτική ζωντανή συνομιλία ανοίγει μόνο κάνοντας κλικ πάνω σε κάποιον συμμετέχοντα από τη λίστα συμμετεχόντων και επιλέγοντας την επιλογή **Έναρξη ιδιωτικής συνομιλίας.** Στις ιδιωτικές συνομιλίες έχουν πρόσβαση μόνο τα δύο εμπλεκόμενα μέρη και ενδείκνυνται κυρίως για γρήγορες συνεννοήσεις, π.χ. μεταξύ των συντονιστών.

![&#x397; &#x3AD;&#x3BD;&#x3B1;&#x3C1;&#x3BE;&#x3B7; &#x3B9;&#x3B4;&#x3B9;&#x3C9;&#x3C4;&#x3B9;&#x3BA;&#x3AE;&#x3C2; &#x3C3;&#x3C5;&#x3BD;&#x3BF;&#x3BC;&#x3B9;&#x3BB;&#x3AF;&#x3B1;&#x3C2; &#x3C0;&#x3C1;&#x3B1;&#x3B3;&#x3BC;&#x3B1;&#x3C4;&#x3BF;&#x3C0;&#x3BF;&#x3B9;&#x3B5;&#x3AF;&#x3C4;&#x3B1;&#x3B9; &#x3BA;&#x3AC;&#x3BD;&#x3BF;&#x3BD;&#x3C4;&#x3B1;&#x3C2; &#x3BA;&#x3BB;&#x3B9;&#x3BA; &#x3C3;&#x3B5; &#x3BA;&#x3AC;&#x3C0;&#x3BF;&#x3B9;&#x3BF; &#x3CC;&#x3BD;&#x3BF;&#x3BC;&#x3B1;](../../.gitbook/assets/teilnehmer-verwalten.png)

{% hint style="info" %}
Μπορείτε να κατεβάσετε τη δημόσια συνομιλία ως αρχείο κειμένου μέσω του μενού 3 σημείων στην πάνω δεξιά γωνία του παραθύρου συνομιλίας.
{% endhint %}

**Σύμβολα κατάστασης**

Τα σύμβολα κατάστασης μπορούν να χρησιμοποιηθούν για τη μη λεκτική έκφραση των διαφορετικών συναισθημάτων ή για την επικοινωνία με τα υπόλοιπα άτομα κατά τη διάρκεια της τηλεδιάσκεψης. Η κατάσταση μεταβάλλεται κάνοντας κλικ στο προσωπικό όνομα στην καρτέλα Συμμετέχοντες και στη συνέχεια στη Ρύθμιση κατάστασης. Στη συνέχεια, η φωτογραφία αντικαθίσταται από την αντίστοιχη κατάσταση, η οποία είναι ορατή σε όλους.

![&#x3A1;&#x3CD;&#x3B8;&#x3BC;&#x3B9;&#x3C3;&#x3B7; &#x3BA;&#x3B1;&#x3C4;&#x3AC;&#x3C3;&#x3C4;&#x3B1;&#x3C3;&#x3B7;&#x3C2;](../../.gitbook/assets/status-setzen.jpeg)

{% hint style="warning" %}
Οι υπόλοιποι συμμετέχοντες και συντονιστές δεν ενημερώνονται για τη μεταβολή κατάστασης από κάποιο ηχητικό σήμα. Εάν, για παράδειγμα, σηκώσει κάποιος το χέρι, θα πρέπει να το αντιληφθεί κάποιος συντονιστής.
{% endhint %}

**Κοινοποιημένες σημειώσεις**

Ακριβώς όπως και στη δημόσια συνομιλία, έτσι κι εδώ, όλοι οι συμμετέχοντες μπορούν να δουν και να επεξεργαστούν τις κοινοποιημένες σημειώσεις. Η διαφορά είναι ότι οι αναρτήσεις δεν αποδίδονται σε συγκεκριμένα άτομα και ότι διατίθεται ένα απλό πρόγραμμα επεξεργασίας HTML. Αυτό καθιστά ευκολότερη την οργάνωση των σημειώσεων και την αλλαγή του στυλ. Οι κοινοποιημένες σημειώσεις είναι κατάλληλες για την τήρηση κοινών πρακτικών καθώς και για την καταγραφή συναισθημάτων και ιδεών.

{% hint style="info" %}
Όπως στη δημόσια συνομιλία, μπορείτε να κατεβάσετε τις κοινοποιημένες σημειώσεις σε διάφορες μορφές \(HTML, κείμενο, PDF, Word, ODF\) μέσω του εικονιδίου μεταφόρτωσης.
{% endhint %}

**Δημοσκοπήσεις**

Για απλές ψηφοφορίες ή απλά παιχνίδια ερωτήσεων, το BigBlueButton διαθέτει μια λειτουργία δημοσκόπησης. Ωστόσο, μπορεί να τεθεί μόνο ένα ερώτημα \(κλειστού τύπου\) τη φορά. Υπάρχουν ήδη κάποιες προκαθορισμένες δημοσκοπήσεις, αλλά μπορούν να δημιουργηθούν και δημοσκοπήσεις που απευθύνονται στους συγκεκριμένους χρήστες με έως και 5 απαντήσεις, που μπορείτε να επιλέξετε εσείς οι ίδιοι. Μετά την κοινοποίηση, η δημοσκόπηση λήγει και όλοι οι συμμετέχοντες μπορούν να δουν τα αποτελέσματα.

![&#x388;&#x3BD;&#x3B1;&#x3C1;&#x3BE;&#x3B7; &#x3B4;&#x3B7;&#x3BC;&#x3BF;&#x3C3;&#x3BA;&#x3CC;&#x3C0;&#x3B7;&#x3C3;&#x3B7;&#x3C2; &#x3BC;&#x3AD;&#x3C3;&#x3C9; &#x3C4;&#x3BF;&#x3C5; &#x3BC;&#x3B5;&#x3BD;&#x3BF;&#x3CD; &#x3A3;&#x3C5;&#x3BD;](../../.gitbook/assets/umfrage-starten.png)

![&#x39A;&#x3BF;&#x3B9;&#x3BD;&#x3BF;&#x3C0;&#x3BF;&#x3AF;&#x3B7;&#x3C3;&#x3B7; &#x3B4;&#x3B7;&#x3BC;&#x3BF;&#x3C3;&#x3BA;&#x3CC;&#x3C0;&#x3B7;&#x3C3;&#x3B7;&#x3C2;](../../.gitbook/assets/umfrage-beenden.png)

{% hint style="info" %}
Μόνο ο εκάστοτε παρουσιαστής μπορεί να δημιουργήσει δημοσκοπήσεις. Ωστόσο, οι παρουσιαστές, που δεν είναι επί του παρόντος παρουσιαστές, μπορούν απλώς να προσθέσουν τους εαυτούς τους, κάνοντας κλικ στο σύμβολο συν. Αυτό, όμως, θα λήξει την παρουσίαση του τρέχοντος παρουσιαστή.
{% endhint %}

