---
description: >-
  DINA.international – Η νέα πλατφόρμα για ανταλλαγή και συνέδρια στον τομέα των
  διεθνών δραστηριοτήτων για τη νεολαία
---

# Σχετικά με την Πλατφόρμα DINA

![&#x39F;&#x3B9; &#x3B5;&#x3C4;&#x3B1;&#x3AF;&#x3C1;&#x3BF;&#x3B9; &#x3C4;&#x3BF;&#x3C5; &#x3C0;&#x3BF;&#x3C1;&#x3C4;&#x3AC;&#x3BB;](.gitbook/assets/dinalogoleiste.jpg)

Η νέα διαδικτυακή πλατφόρμα [**DINA.international** ](https://dina.international/)είναι αποτέλεσμα της κοινής πρωτοβουλίας των εξειδικευμένων φορέων και φορέων χρηματοδότησης των ευρωπαϊκών και διεθνών δραστηριοτήτων για τη νεολαία. Η ιδέα είναι απλή και εξηγείται εύκολα: δύο υπάρχοντα ιδρύματα νεολαίας, τρία διμερή γραφεία συντονισμού και το IJAB – Ειδική Υπηρεσία Διεθνών Δραστηριοτήτων για τη Νεολαία της Ομοσπονδιακής Δημοκρατίας της Γερμανίας, ίδρυσαν μια ομάδα εργασίας τον Μάιο του 2020, για να συντονίσουν καλύτερα τις δραστηριότητές τους στον τομέα της ψηφιοποίησης και να αναπτύξουν κοινές δραστηριότητες. Το πρώτο κοινό πρόγραμμα είναι μια πλατφόρμα σχεδιασμού βίντεο και προγραμμάτων, η οποία βασίζεται στην εμπειρία των πλατφορμών Projektwelt \([Ίδρυμα Ρωσογερμανικών Ανταλλαγών Νέων](https://projektwelt.drja.de/)\), [TRIYOU ](https://triyou.dpjw.org/)\(Πολωνικογερμανικό Ίδρυμα Νεολαίας\) καθώς και [Tele-Tandem](https://www.tele-tandem.net/) \(Γαλλογερμανικό Ίδρυμα Νεολαίας\), και η οποία εξελίχθηκε περαιτέρω βάσει των εμπειριών της πανδημίας. Η εν λόγω πλατφόρμα προσφέρει δωρεάν ψηφιακές αίθουσες, χωρίς διαφημίσεις και σε συμμόρφωση με τη νομοθεσία σχετικά με την προστασία δεδομένων. Με αυτόν τον τρόπο, η [DINA.international ](https://dina.international/)θα συμβάλλει ουσιαστικά στην υποστήριξη των ψηφιακών δραστηριοτήτων των εξειδικευμένων φορέων και φορέων χρηματοδότησης καθώς και στις δραστηριότητες ανταλλαγής των φορέων και των σχολείων. Για την επίτευξη αυτού του σκοπού, η πλατφόρμα παρέχει πληθώρα εργαλείων. Με την κοινή χρήση των ποικίλων εργαλείων, η πλατφόρμα παρέχει στους παράγοντες ανταλλαγής τις τεχνικές προϋποθέσεις για την περαιτέρω δικτύωσή τους και τη βελτίωση των δυνατοτήτων συνεργασίας, είτε μεταξύ τους είτε με τους αλλοδαπούς εταίρους τους. Μεταξύ αυτών, συγκαταλέγονται η ανάλυση μεθόδων και εμπειριών, η κοινή επεξεργασία ζητημάτων ή η αναζήτηση συμμετεχόντων ή εισηγητών, κ.ο.κ. Η πρόσβαση στην [DINA.international](https://dina.international/) μπορεί να πραγματοποιηθεί μέσω ποικίλων landing pages των εξειδικευμένων φορέων και φορέων χρηματοδότησης και θα είναι σταδιακά διαθέσιμη σε όλους τους εταίρους ανταλλαγής.



Σε ποια τεχνολογία βασίζεται η [DINA. International](https://dina.international/); Από πού προέρχεται; Η [DINA.international ](https://dina.international/)βασίζεται σε μια διαδικτυακή εργαλειοθήκη της κοοπερατίβας Βερολίνου “Wechange”, στο λογισμικό ανοιχτού κώδικα “BigBlueButton” καθώς και στην πλατφόρμα ομαδικής συνομιλίας ανοιχτού κώδικα „ROCKET-CHAT“. Το Wechange και, κατ’ επέκταση, η [DINA.international ](https://dina.international/)προσφέρουν χώρους συλλογικής εργασίας. Το „Wechange“ αποτελεί ενεργό παράγοντα του κινήματος οικολογικής-κοινωνικής αλλαγής και παρέχει το λογισμικό του σε green servers, οι οποίοι έχουν ελεγχθεί όσον αφορά την προστασία δεδομένων και χρηματοδοτούνται με διαφανείς διαδικασίες, δηλ. χωρίς να αναλύουν τα δεδομένα. Το Fridays for Future ή οι συμμετοχικές πλατφόρμες για πολίτες, είναι μεταξύ άλλων κάποιοι από τους φορείς που χρησιμοποιούν την εν λόγω τεχνολογία για τις συνεργασίες τους και για να μοιραστούν τα ευρήματά τους.

  
Με αυτή την αφορμή, θα θέλαμε να ευχαριστήσουμε το [betterplace lab](https://www.betterplace-lab.org/) για την κατάρτιση της πρώτης έκδοσης του εγχειριδίου χρήσης!

Ευχόμαστε καλή διασκέδαση σε όλους κατά τη χρήση της DINA.international!  
  
H Ομάδα της DINA

