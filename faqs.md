---
description: Συχνές ερωτήσεις
---

# Συχνές ερωτήσεις

![](.gitbook/assets/gitbook_weltweit_750x320.jpg)

**Πώς μοιάζει ένα ψηφιακό συνέδριο μέσω της πλατφόρμας DINA;**

Έχετε ξανασυμμετάσχει σε κάποιο ψηφιακό συνέδριο μέσω της πλατφόρμας DINA; Αν όχι, τότε θα βρείτε μια σύντομη επισκόπηση σε αυτό το κεφάλαιο:

{% page-ref page="funktionalitaeten/uebersicht/tagungsansicht.md" %}

**Πώς ξεκινώ μια ψηφιακή εκδήλωση μέσω της DINA;**

Η δημιουργία ενός ψηφιακού συνεδρίου μέσω της DINA είναι αρκετά απλή! Το βασικό πλαίσιο είναι έτοιμο μέσα σε λίγα λεπτά. Εάν επιθυμείτε να μάθετε τα πάντα από την αρχή, ξεκινήστε [εδώ](https://app.gitbook.com/@dina-international/s/manual/v/gre/funktionalitaeten/uebersicht). Εάν επιθυμείτε να ξεκινήσετε αμέσως:

{% page-ref page="funktionalitaeten/start/" %}

**Τι είναι η \(ψηφιακή\) συνεδριακή αίθουσα;**

Φανταστείτε μια ψηφιακή αίθουσα που είναι σχεδόν όμοια με μια αναλογική: Ένα γεγονός πραγματοποιείται μέσα σε αυτήν, ενώ είναι εξοπλισμένη με ποικίλα αντικείμενα \(είδος αίθουσας\). Στο πλαίσιο της DINA, πρόκειται για ψηφιακές εκδηλώσεις που ποικίλλουν ανάλογα με το είδος της αίθουσας. Κάθε αίθουσα διαθέτει τη δική της \(διαδικτυακή\) σελίδα μέσα στο συνέδριό σας. Εδώ εξηγούμε τον τρόπο δημιουργίας τέτοιων αιθουσών:

{% page-ref page="funktionalitaeten/rooms/" %}

**Τι εννοούμε λέγοντας «εκδηλώσεις»;**

Για εμάς, εκδηλώσεις είναι ό,τι πραγματοποιείται εντός μιας αίθουσας. Σε μια αίθουσα «workshop», αυτό μπορεί να είναι μια τηλεδιάσκεψη, σε μια αίθουσα «καφέ» αυτό μπορεί να είναι ένα ψηφιακό τραπέζι καφέ και σε μια αίθουσα «σκηνή» αυτό ενδέχεται να είναι μια ζωντανή αναμετάδοση στο YouTube. Η αίθουσα «αναμονής», από την άλλη, παραθέτει απλώς τις εκδηλώσεις από όλες τις άλλες αίθουσες και τις μετατρέπει σε πρόγραμμα. Στον ακόλουθο σύνδεσμο μπορείτε να μάθετε τον τρόπο δημιουργίας εκδηλώσεων:

{% page-ref page="funktionalitaeten/veranstaltungen-erstellen.md" %}

**Δεν έχω διοργανώσει ποτέ κάποια μεγάλη εκδήλωση. Πώς μπορώ να προσελκύσω και να κινητοποιήσω τους συμμετέχοντες;**

Για αυτόν τον σκοπό, αφιερώσαμε ένα ολόκληρο κεφάλαιο με διάφορες μορφές και ιδέες έμπνευσης για εσάς:

{% page-ref page="formate/digitale-treffen-richtig-gut-machen.md" %}

**Πώς λειτουργούν οι τηλεδιασκέψεις στο ψηφιακό συνεδριακό κέντρο;**

Το ψηφιακό συνεδριακό κέντρο της DINA χρησιμοποιεί τεχνολογία βίντεο BigBlueButton. Σε αυτό το κεφάλαιο συλλέξαμε για εσάς κάποιες από τις σημαντικότερες λειτουργίες:

{% page-ref page="funktionalitaeten/bigbluebutton/" %}

**Πώς παρουσιάζω την εκδήλωσή μου στον έξω κόσμο;**

Κάθε ψηφιακό συνέδριο μέσω της DINA διαθέτει έναν μικρότοπο. Αυτός είναι ο χώρος στον οποίο μπορείτε να εξαντλήσετε την έμπνευσή σας και να παρέχετε όλες τις σχετικές πληροφορίες για την εκδήλωσή σας. Επιπλέον, μέσω του μικρότοπου μπορούν να εγγραφούν οι ενδιαφερόμενοι στην εκδήλωση.

{% page-ref page="funktionalitaeten/start/microsite.md" %}

**Οι συμμετέχοντες κάποιου ψηφιακού συνεδρίου πρέπει να έχουν λογαριασμό στην πλατφόρμα DINA;**

Προς το παρόν, οι συμμετέχοντες κάποιου ψηφιακού συνεδρίου πρέπει να διαθέτουν λογαριασμό χρήστη στην πλατφόρμα DINA. Ωστόσο, εργαζόμαστε ώστε να είμαστε σε θέση να παρέχουμε πρόσβαση σε ψηφιακές εκδηλώσεις χωρίς λογαριασμό. Κάθε εξωτερικός χρήστης με όνομα χρήστη και κωδικό θα μπορεί να αποκτήσει προσωρινή πρόσβαση σε κάποιο συνέδριο. Όταν η εν λόγω λειτουργία είναι διαθέσιμη, θα εμφανιστεί στον διαχειριστή του συνεδρίου.

