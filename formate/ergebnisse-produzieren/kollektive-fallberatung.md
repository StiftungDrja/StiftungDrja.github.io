# Συλλογική Συμβουλευτική Υπόθεσης

Η συλλογική συμβουλευτική υπόθεσης επιτρέπει τη διαχείριση ενός ερωτήματος/ζητήματος \(μιας «κατάστασης»\) με βάση τη γνώση της ομάδας. Κάθε άτομο έχει την ευκαιρία να βοηθήσει σε γρήγορους γύρους συμβουλευτικής και να λάβει άμεσα συμβουλές από άλλα δύο άτομα. Η καθοδήγηση peer-to-peer βοηθά τους συμμετέχοντες να αναγνωρίζουν λύσεις, εύστοχα μοτίβα και καινοτόμες προσεγγίσεις, κατάλληλες για την καθημερινή ζωή. Αυτός είναι ένας απλός και αποτελεσματικός τρόπος για την επέκταση της υποστηρικτικής καθοδήγησης των ατόμων πέρα από τους επίσημους διαύλους επικοινωνίας.  
****

**Δημιουργία αίθουσας και μέγεθος ομάδας**

Για τη συλλογική συμβουλευτική υπόθεσης πρέπει να παρίσταται στην [ομαδική αίθουσα ](https://app.gitbook.com/@dina-international/s/manual/~/drafts/-MacQFgusphzqCNU2BB9/v/gre/funktionalitaeten/bigbluebutton/breakout-gruppenraeume)μία ομάδα τουλάχιστον τριών ατόμων \(λειτουργούν και ομάδες των 4 ατόμων, σε κάθε περίπτωση όμως πρέπει να παρίστανται περισσότερα από δύο άτομα\). Εάν απαιτείται η διαχείριση αρκετών υποθέσεων, η ομάδα θα πρέπει να μείνει ενωμένη για την αλλαγή των ρόλων. Επομένως, κάθε άτομο της ομάδας είναι ο πάροχος της υπόθεσης σε μια συγκεκριμένη στιγμή και σε κάποια άλλη μετατρέπεται σε σύμβουλο.

**Υλοποίηση**

Κάποιο άτομο περιγράφει το ερώτημα/ζήτημα ως ο πάροχος της υπόθεσης, οι υπόλοιποι ακούν την «υπόθεση», συζητούν μεταξύ τους και παρέχουν συμβουλές. Στο τέλος της συνεδρίας, ο/η πάροχος της υπόθεσης βγάζει τα συμπεράσματά του/της και δίνει ένα σύντομο feedback στους συμβούλους. Στη συνέχεια, οι ρόλοι αλλάζουν και ο πάροχος της υπόθεσης γίνεται σύμβουλος, ενώ κάποιος προηγούμενος σύμβουλος γίνεται πάροχος της υπόθεσης και ούτω καθεξής. Αναθέτοντας τους ρόλους του παρόχου της υπόθεσης και του συμβούλου, μπορείτε να συζητήσετε αρκετές υποθέσεις με τη σειρά και να βιώσετε μια αλλαγή της οπτικής λόγω της εναλλαγής των ρόλων – τη μια στιγμή ζητάτε συμβουλές και την άλλη συμβουλεύετε τους υπόλοιπους.

Μια υπόθεση διαρκεί περίπου 25 λεπτά και η διαδικασία ακολουθεί ένα μοτίβο 4 βημάτων:

1. Ο πάροχος της υπόθεσης παρουσιάζει το θέμα της υπόθεσης στους συμβούλους. Οι σύμβουλοι απενεργοποιούν τα μικρόφωνά τους, ακούν προσεκτικά και κρατούν σημειώσεις, αν κρίνεται απαραίτητο. 5 λεπτά
2. Οι σύμβουλοι της υπόθεσης θέτουν ερωτήματα κατανόησης και ο πάροχος της υπόθεσης τα απαντά. 5 λεπτά
3. Ο πάροχος της υπόθεσης απενεργοποιεί το μικρόφωνο. Οι σύμβουλοι της υπόθεσης μοιράζονται τις σκέψεις τους σχετικά με την υπόθεση. Ο πάροχος της υπόθεσης ακούει προσεκτικά και κρατά σημειώσεις, αν κρίνεται απαραίτητο. 10 λεπτά
4. Ο πάροχος της υπόθεσης συμμετέχει ξανά, κάνει μια σύνοψη και δίνει feedback σχετικά με αυτά που άκουσε. 5 λεπτά

{% hint style="info" %}
Είναι σημαντικό να ορίσετε εκ των προτέρων ένα άτομο που θα κρατά τον χρόνο, το οποίο θα χρησιμοποιεί κάποιο χρονόμετρο κινητού τηλεφώνου, για να βεβαιωθείτε ότι τηρούνται τα αντίστοιχα βήματα εργασίας \(ιδανικά, οπτικοποιούνται σε κάποιο κοινόχρηστο έγγραφο\).
{% endhint %}

