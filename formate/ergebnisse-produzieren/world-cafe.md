# World café

World café je způsob, jak o tématu diskutovat střídavě v různých skupinách a dobírat se tak nových poznatků. Při reálném setkání účastníci rotují v časových intervalech u jednotlivých stolů, v online prostředí mohou jednotlivé stoly nahradit „tematické místnosti“, v nichž je vždy umístěna jedna [virtuální nástěnka](../../funktionalitaeten/rooms/ergebnisraum.md) \(„pad“\). Díky ní se nová skupina vždy dozví, o čem se zde již diskutovalo, a může v ní zaznamenat výstupy své vlastní diskuze.

### **Nastavení místnosti a velikost skupiny**

Pro každé diskutované téma nebo jeho část se vytvoří a odpovídajícím způsobem pojmenuje „tematická místnost“ \(viz funkce [skupinových místností](../../funktionalitaeten/bigbluebutton/breakout-gruppenraeume.md)\). Aby byl v každé tematické místnosti zhruba stejný počet osob, je dobré omezit jejich maximální kapacitu. Když se místnost zaplní, účastníci si pak musí vybrat některou z těch zbývajících. I když někdo z účastníků zůstane ve stejné tematické místnosti, bude v ní pokaždé mluvit s někým jiným.

{% hint style="info" %}
BigBlueButton v současné době neumožňuje skupinové místnosti po dosažení maximálního počtu automaticky pro další zájemce uzamknout. Proto je zapotřebí, aby omezení počtu sdělil moderátor ústně.
{% endhint %}

### **Realizace**

Nejdříve je dobré zvážit, o jakých tématech \(nebo jejich částech\) se má v jednotlivých tematických místnostech hovořit. Diskuze může probíhat s moderací, ale zajímavá může být i nemoderovaná debata. V každé místnosti by se diskuze měla dokumentovat pomocí projektové virtuální nástěnky \(„padu“\). Nejvhodnější je na začátku vybrat osobu, která bude zapisovat. 

{% hint style="warning" %}
Odkaz na [dokumentaci výsledků ](../../funktionalitaeten/rooms/ergebnisraum.md)\(buď formou obsáhlejší projektové virtuální nástěnky, nebo samostatné nástěnky ke každému dílčímu tématu\) byste měli pokud možno rozeslat elektronicky předem, aby jej všichni měli k dispozici.
{% endhint %}

Pokud diskuze probíhá bez moderování, je dobré na začátku kromě zapisovatele určit také osobu, která bude sledovat čas. Případně může čas sledovat moderátor.

V každé tematické místnosti by mělo být k dispozici na diskuzi alespoň 15 minut, pokud to časový plán dovolí, tak 20 minut. Pokud chcete, aby se každý účastník zúčastnil každé tematické místnosti, je zapotřebí vytvořit čtyři místnosti. Celý formát pak trvá 60–80 minut. Před přesunem můžete jednotlivé místnosti stručně představit, aby všichni věděli, o jakých tématech \(nebo jejich částech\) se v nich má diskutovat. Zejména pokud má diskuze probíhat bez moderace, můžete ke každému tématu předem připravit na virtuální nástěnku několik návodných otázek, které mohou debatu rozproudit. Formát začíná přesunem všech účastníků z hlavní místnosti do tematických místností, kde diskutují. Poté se účastníci vrátí do hlavní místnosti a v dalším kole jdou opět do jiné tematické místnosti. Na konci se může moderátor podívat na zdokumentované výsledky a shrnout je a/nebo stanovit další kroky.  


