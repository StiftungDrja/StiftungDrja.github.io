# Café του Κόσμου

Το Café του Κόσμου είναι μια μέθοδος συζήτησης ενός θέματος σε εναλλασσόμενες ομάδες και κατά συνέπεια, κατάληξης σε νέες ιδέες. Στην αναλογική μορφή, οι συμμετέχοντες εναλλάσσονται γύρω από τραπέζια σε προκαθορισμένους χρόνους. Στην ψηφιακή μορφή, αυτό μπορεί να προσομοιωθεί με «θεματικές αίθουσες», κάθε μια από τις οποίες θα διαθέτει ένα [σημειωματάριο του προγράμματος DINA ](https://app.gitbook.com/@dina-international/s/manual/~/drafts/-MacQFgusphzqCNU2BB9/v/gre/funktionalitaeten/rooms/ergebnisraum)για την καταγραφή της συζήτησης, επιτρέποντας στη νέα ομάδα να εκφραστεί σχετικά με αυτά που ειπώθηκαν προηγουμένως.

**Δημιουργία αίθουσας και μέγεθος ομάδας**

Κάθε «θεματική αίθουσα» δημιουργείται για τη συζήτηση ενός θέματος/μιας άποψης \(λειτουργία [Ομαδικές αίθουσες](https://app.gitbook.com/@dina-international/s/manual/~/drafts/-MacQFgusphzqCNU2BB9/v/gre/funktionalitaeten/bigbluebutton/breakout-gruppenraeume)\) και ονομάζεται αναλόγως. Για να διασφαλίσετε τον ίσο αριθμό συμμετεχόντων στις θεματικές αίθουσες, πρέπει να ορίσετε τον μέγιστο αριθμό συμμετεχόντων – εάν μια ομάδα είναι πλήρης, το άτομο θα πρέπει να ψάξει θέση σε κάποια νέα θεματική αίθουσα. Κάποιο άτομο μπορεί να παραμένει στην ίδια θεματική αίθουσα, αλλά να μιλά διαρκώς με νέα μέλη της ομάδας!

{% hint style="info" %}
Προς το παρόν, το BigBlueButton δεν επιτρέπει τον τεχνικό περιορισμό του αριθμού των συμμετεχόντων στις ομαδικές αίθουσες \(εάν επιτρέπεται η αυτόνομη επιλογή αίθουσας\). Γι’ αυτό, κατά τον συντονισμό θα πρέπει να το ανακοινώσετε.
{% endhint %}

**Υλοποίηση**

Αρχικά, θα πρέπει να σκεφτείτε ποια θέματα ή ποιες διαστάσεις του θέματος θα τεθούν προς συζήτηση, έτσι ώστε να αποφασίσετε τι θα συζητηθεί στις αντίστοιχες θεματικές αίθουσες. Μπορείτε να τοποθετήσετε έναν συντονιστή σε κάθε θεματική αίθουσα, ωστόσο ακόμη και οι συζητήσεις χωρίς συντονισμό μπορούν να γίνουν συναρπαστικές. Σε κάθε θεματική αίθουσα, θα πρέπει να καταγράφεται η συζήτηση σε ένα σημειωματάριο του προγράμματος DINΑ – Θα ήταν σκόπιμο να βρείτε εκ των προτέρων κάποιον για την τήρηση των πρακτικών.

{% hint style="warning" %}
Οι σύνδεσμοι [καταγραφής των αποτελεσμάτων](https://app.gitbook.com/@dina-international/s/manual/~/drafts/-MacQFgusphzqCNU2BB9/v/gre/funktionalitaeten/rooms/ergebnisraum) – είτε σε ένα εκτενές σημειωματάριο του προγράμματος DINA είτε σε ξεχωριστά για κάθε διάσταση του θέματος - θα πρέπει να σταλούν εκ των προτέρων ηλεκτρονικά, έτσι ώστε να έχει ο καθένας στη διάθεσή του τον σύνδεσμο.
{% endhint %}

Εάν η συζήτηση δεν διαθέτει συντονιστή, θα πρέπει να οριστεί εξαρχής κάποιο άτομο, πέραν του ατόμου που θα τηρεί τα πρακτικά, το οποίο θα κρατά τον χρόνο. Ειδάλλως, αυτό θα είναι αρμοδιότητα του συντονιστή.

Κάθε θεματική αίθουσα θα έχει στη διάθεσή της τουλάχιστον 15 λεπτά συζήτησης, 20 λεπτά εάν το επιτρέπει τον πρόγραμμα. Εάν συμμετάσχει κάθε συμμετέχων σε κάθε θεματική αίθουσα, θα πρέπει να δημιουργηθούν τέσσερις θεματικές αίθουσες – σε αυτή την περίπτωση η διάρκεια ανέρχεται σε 60-80 λεπτά. Πριν εισέλθουν οι συμμετέχοντες στις θεματικές αίθουσες, μπορεί να γίνει μια σύντομη εισαγωγή, έτσι ώστε να γνωρίζουν όλοι ποια θέματα/διαστάσεις θα συζητηθούν. Για να είναι εφικτή η ροή της συζήτησης – ειδικά εάν δεν υφίσταται συντονιστής – μπορείτε να σκεφτείτε εκ των προτέρων κάποιες κατευθυντήριες ερωτήσεις για κάθε θέμα/διάσταση και να τις γράψετε στο έτοιμο σημειωματάριο. Η μορφή ξεκινά με τη μετακίνηση όλων των συμμετεχόντων από την κεντρική αίθουσα σε κάποια θεματική αίθουσα, όπου και θα συζητήσουν. Στη συνέχεια, θα μεταφερθούν ξανά στην κεντρική αίθουσα και έπειτα σε κάποια νέα θεματική αίθουσα. Στο τέλος, ένας συντονιστής μπορεί να εξετάσει τα καταγεγραμμένα αποτελέσματα και να εξάγει κάποιο συμπέρασμα ή/και να καταγράψει τα επόμενα βήματα.  


