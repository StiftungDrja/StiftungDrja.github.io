# World Café

שיטת World Café פותחה לצורך דיון בנושאים מוגדרים בקבוצות שהרכבן מתחלף, מתוך מטרה להגיע לתובנות חדשות. בעוד שבפורמט בלתי אמצעי יעברו המשתתפים בנקודות זמן מסוימות בין השולחנות, במרחב הדיגיטלי ניתן לדמות זאת באמצעות "חדרי נושאים" שכל אחד מהם מצויד ב-DINA פד-פרויקט המאפשר להעלות על הכתב את עיקרי הדיון, כדי שהקבוצה הבאה תוכל לעיין בנאמר קודם לכן.

### **מבנה החדר וגודל קבוצה**

לכל נושא או היבט לדיון יוקם "חדר נושא", באפשרות "[חדרי קבוצה](../../funktionalitaeten/bigbluebutton/breakout-gruppenraeume.md)", ויינתן לו שם בהתאם. כדי לאפשר מספר משתתפים זהה ככל האפשר לכל חדר נושא, רצוי להגביל את מספר המשתתפים בכל חדר. לאחר שהחדר יתמלא, יפנו המשתתפים האחרים לחדרים אחרים, כך שגם אם משתתף בוחר להישאר באותו חדר נושא, ואינו עובר הלאה לחדר אחר – בני-שיחו יהיו אחרים.

{% hint style="info" %}
BigBlueButton אינה מאפשרת לעת עתה להגביל טכנית את מספר המשתתפים בחדרי נושאים \(כאשר המשתתפים רשאים לבחור בעצמם את החדר שהם מעוניינים להיות בו\). לפיכך, המנחה הוא שיכריז ויזכיר כי מספר המשתתפים לחדר נושא מוגבל.
{% endhint %}

### **איך זה עובד?**

תחילה, כדאי לחשוב על בחירת הנושאים וההיבטים לדיון כדי לקבוע אילו נושאים יידונו בכל אחד מחדרי הנושאים. יש אפשרות להתקנת הנחיה בכל חדר, אם כי גם דיון בלי הנחיה עשוי להיות מרתק. רצוי לתעד את הדיון בכל חדר נושא באמצעות הפד-פרויקט של DINA. לשם כך, כדאי למנות את אחד המשתתפים להיות רושם הפרוטוקול.

{% hint style="warning" %}
כדי לוודא את זמינות הקישור לכל הנמענים, רצוי להפיץ מראש את הקישורים ל[תיעוד תוצאות](../../funktionalitaeten/bigbluebutton/aufzeichnung-und-ergebnissicherung.md) הדיונים. התיעוד יכול להיות בפד-פרויקט DINA ארוך או בפד-פרויקט נפרד לכל היבט של נושא הדיון.
{% endhint %}

במקרה של דיון בלי הנחיה, רצוי למנות משתתף שתפקידו יהיה לפקח על לוח הזמנים, כסוג של תפקיד הנחיה.

לכל דיון בחדר נושא רצוי להקצות 15–20 דקות, בהתאם למתוכנן: אם התכנון הוא שכל אחד מהמשתתפים ישתתף בכל חדר נושא, רצוי להקים ארבעה חדרי נושא. במקרה זה, הפורמט כולו אורך 60–80 דקות. לפני שהמשתתפים נכנסים לחדרי הנושא אפשר להציג בקצרה את הנושאים העומדים לדיון. כדי לקדם את הדיון, בייחוד כשאין מנחה, כדאי לגבש תחילה שאלות מנחות אחדות ולהציגן גם בפד שיוכן מראש. פורמט הדיון יחל כשכל המשתתפים יעברו מהחדר המרכזי לחדר נושא. שם הם ידונו ביניהם, ולאחר מכן ישובו לחדר הראשי כדי לעבור שוב לחדר נושא אחר. בתום התהליך, המנחה יוכל לסכם את תוצאות הדיונים ו/או להצביע על צעדי ההמשך.  


