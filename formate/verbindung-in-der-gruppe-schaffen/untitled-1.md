# Uvolněné navazování kontaktů: improvizovaný networking

Každá dobrá konference začíná u účastníků. Ti jsou její součástí a zároveň ji pomáhají utvářet. Na začátku byste měli účastníky vyzvat, aby se seznámili a vzájemně si sdělili, kde se právě pohybují jejich myšlenky a emoce. Jen takto lze vytvořit skupinový pocit a položit základ pro přímé rozhovory, otevřené rozvíjení nápadů a dosahování společných výsledků. V případě improvizovaného networkingu se účastníci náhodně rozdělí do malých skupin, ve kterých se mohou blíže seznámit.

### **Nastavení místnosti a velikost skupiny**

Pro tento formát založte místnost s videem \(tzn. například [událost](../../funktionalitaeten/veranstaltungen-erstellen.md) v [seminární místnosti](../../funktionalitaeten/rooms/#raumtyp)\), ve které si účastníci mohou podle potřeby zapínat kameru. Formát tedy lze realizovat ve skupinách o maximální velikosti 40 účastníků. U větší skupiny by bylo nutné účastníky nejdříve rozdělit a představování uskutečnit ve více skupinách současně. Když se účastníci po svých spontánních rozhovorech vrátí zpět do hlavní místnosti, lze formát podle potřeby zopakovat a uskutečnit další kola seznamování.

### **Realizace**

U improvizovaného networkingu se účastníci setkávají \(dle potřeby vícekrát za sebou\) v různých [skupinových místnostech ](../../funktionalitaeten/bigbluebutton/breakout-gruppenraeume.md)a volně se baví. Účastníci mohou ve skupinkách zůstat asi 5 minut – v ideálním případě po dvou. Pokud to podle počtu skupin nevychází, mohou být ve skupince i tři účastnici, případně se jako „žolík“ zúčastní někdo z organizačního týmu.

{% hint style="warning" %}
Nezapomeňte ale, že [BigBlueButton](../../funktionalitaeten/bigbluebutton/) umožňuje vytvořit pouze 8 skupinových místností současně. Od určitého počtu účastníků musíte tedy formát tomuto omezení přizpůsobit. Místo skupinových místností můžete například využít místnosti typu kavárna, kterých lze založit neomezený počet.
{% endhint %}

Nejlepší je účastníkům poskytnout návodnou otázku, která usnadní zahájení konverzace. Zde je několik příkladů:

* „Kdo jsi a co tě sem přivedlo?“ 
* „Kdo jsi a na co se dnes nejvíc těšíš?“ 
* „Kdo jsi a čím můžeš/chceš dnes přispět?“

Otázky by měly být naformulovány tak, aby na ně bylo snadné spontánně odpovědět. Jde totiž spíš o to navázat konverzaci než získat podrobné informace. Pokud se skupina již zná a chcete formát využít spíše k navazování kontaktů kvůli konkrétním tématům, lze připravit samozřejmě i jiné otázky jako například: „Na jakou otázku dnes doufáš, že dostaneš odpověď?“ nebo „Jakou hlavní výzvu chceš dnes diskutovat/vyřešit?“

V zájmu spravedlivého rozdělení lze konverzaci ve skupinkách rozčlenit na časové úseky: Moderátor může stanovit, že první osoba bude mít na představení 2 minuty, druhá pak také 2 minuty a následně bude k dispozici 1 minuta na společný rozhovor. Důležité je účastníkům před odchodem do skupinových místností vysvětlit, že budou diskutovat bez moderátora a rozhovor bude jen na nich. Střídání si musí dohodnout také sami. V ideálním případě jeden z nich pustí na mobilu odpočítávání času, po kterém zazní zvukový signál. Účastníkům můžete také nabídnout, aby se v případě problémů vrátili do hlavní místnosti. Tuto možnost by ale měli využít jen v krajním případě, protože cílem formátu je, aby se všichni aktivně zapojili.

