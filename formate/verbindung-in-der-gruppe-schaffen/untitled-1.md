# נטוורקינג באווירה משוחררת – נטוורקינג ספונטני

כל מפגש מוצלח מתחיל במשתתפיו, שכן הם המשפיעים על עיצובו. לכן תחילה רצוי להזמין את המשתתפים לסבב היכרות שבו יספרו מה מעסיק אותם ואיך הם מרגישים. זו הדרך לפתח רגשות כלפי הקבוצה ולהניח בסיס לשיח ישיר ליצירת חוויות משותפות ורעיונות בפתיחות מחשבתית. בנטוורקינג הספונטני משתתפים משויכים לקבוצות קטנות באקראי כדי להתחבר יחד וליצור אמון. 

### **מבנה החדר וגודל קבוצה**

לצורך פורמט זה יוצרים חדר וידיאו, לדוגמה [אירוע](../../funktionalitaeten/veranstaltungen-erstellen.md) בחדר סדנה, ובו עד 40 משתתפים יוכלו להפעיל את המצלמה שלהם לפי המצב. אם הקבוצה מונה יותר מ-40 משתתפים, יש לפצל אותה תחילה לכמה מעגלי היכרות מקבילים. כשהקבוצה מתכנסת משיח הספונטני לחדר הראשי, אפשר לבצע סבב נוסף של אותו פורמט ולהוסיף כמה מעגלי שיח בהמשך.  


### **איך זה עובד?**

במסגרת הנטוורקינג הספונטני מפגישים את המשתתפים בכמה ח[דרים קבוצתיים](../../funktionalitaeten/bigbluebutton/breakout-gruppenraeume.md), ואף כמה פעמים ברצף, לפי הצורך, כדי לאפשר שיח ספונטני. המשתתפים ישהו בקבוצות הקטנות כ-5 דקות, רצוי שני משתתפים בכל קבוצה. אם מספר המשתתפים אינו זוגי, אפשר גם ליצור קבוצה המונה שלושה משתתפים, או שמישהו מהצוות המארגן ישלים מניין.

{% hint style="warning" %}
חשוב לדעת ש-[BigBlueButton](https://bigbluebutton.org/) מאפשרת ליצור שמונה קבוצות במקביל, לכל היותר. לכן, מגודל קבוצה מסוים תידרש התאמה של הפורמט. כתחליף, אפשר להשתמש לדוגמה בחדרי קפה במקום במעגלי שיח בחדרים פרטיים, וליצור מהם כמות בלתי מוגבלת.
{% endhint %}

מומלץ לצייד את המשתתפים בשאלה מנחה שתקל על הנעת השיחה. להלן כמה דוגמאות: 

* •	ספר מעט, מי אתה, ומה מביא אותך לכאן. 
* •	נשמח לדעת מי את, ולמה את מצפה היום יותר מכל דבר אחר. 
* •	מי אתה, ואם תוכל לשתף אותנו, במה אתה מעוניין לתרום היום?" 

זכרו ששאלות כגון אלה נועדו בעיקר כדי להניע את השיחה ופחות לצורך בירור התכנים עצמם. לכן רצוי שהן יהיו כאלה שהתשובה עליהן קלה וספונטנית. אם המשתתפים כבר מכירים זה את זה, אפשר כמובן להשתמש בפורמט לנטוורקינג בדגש על התכנים ולנסח שאלות אחרות, כגון: "על איזו שאלה את מצפה היום לקבל תשובה?", או: "מהו האתגר המרכזי שהצבת לך למטרה להתגבר עליו?".

כדי שמשך הזמן המוקצב לכל דובר יהיה שווה בתוך הקבוצה הקטנה, כדאי לקבוע כללים מראש. לדוגמה, להסכים מלכתחילה שלכל דובר מוקצבות שתי דקות, ולאחר מכן תוקצה דקה אחת לדיון במשותף. חשוב להודיע למשתתפים שכל אחד מהם עומד להיות מופנה באקראי לחדר פרטי, ושהמשתתפים יהיו אחראים לפיתוח שיח משותף בחדרים אלה, בלי הנחיה. באחריות המשתתפים לדאוג גם לארגון סדר הדוברים. כדאי למנות אחד מהמשתתפים שיפעיל טיימר עם צליל בטלפון שלו. בפורמט זה חובה על כולם להשתתף. קיימת אמנם אופציה לאפשר למשתתפים לחזור לחדר הראשי במקרה של בעיות, אך כדאי לשמור אותה ל"מקרי חירום" בלבד. 

