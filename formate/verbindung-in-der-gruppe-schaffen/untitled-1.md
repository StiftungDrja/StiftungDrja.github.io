# Χαλαρή Δικτύωση: Αυθόρμητη Δικτύωση

Πυρήνας κάθε καλής συνάντησης είναι τα άτομα που συμμετέχουν και συμβάλλουν στη διαμόρφωσή της. Στην αρχή, θα πρέπει να προσκαλέσετε τους συμμετέχοντες να γνωριστούν και να παρουσιάσουν την πνευματική ή συναισθηματική τους στάση απέναντι στα πράγματα. Αυτός είναι ο μοναδικός τρόπος να αναπτυχθεί το ομαδικό αίσθημα και να τεθούν οι βάσεις για άμεση συζήτηση, ανάπτυξη ελεύθερων ιδεών και εξαγωγή κοινών αποτελεσμάτων. Στην αυθόρμητη δικτύωση, οι συμμετέχοντες εισάγονται σε μικρές τυχαίες ομάδες, έτσι ώστε να επικοινωνήσουν μεταξύ τους σε ένα πλαίσιο εμπιστοσύνης.

**Δημιουργία αίθουσας και μέγεθος ομάδας**

Στην εν λόγω μορφή, θα δημιουργήσετε μια αίθουσα βίντεο \(π.χ. μια [εκδήλωση](https://app.gitbook.com/@dina-international/s/manual/~/drafts/-MacQFgusphzqCNU2BB9/v/gre/funktionalitaeten/veranstaltungen-erstellen) σε μια αίθουσα [workshop](https://app.gitbook.com/@dina-international/s/manual/~/drafts/-MacQFgusphzqCNU2BB9/v/gre/funktionalitaeten/rooms)\), στην οποία θα έχουν αρκετά άτομα τη δυνατότητα να ενεργοποιήσουν τις κάμερές τους, ανάλογα με την κατάσταση. Επομένως, η εν λόγω μορφή μπορεί να υλοποιηθεί μόνο για ομάδες 40 συμμετεχόντων το μέγιστο – για μεγαλύτερες ομάδες, θα πρέπει να γίνει διάσπαση εκ των προτέρων και οι συμμετέχοντες θα κατανεμηθούν σε πολλούς ταυτόχρονους γύρους γνωριμίας. Όταν επιστρέψει η ομάδα από την αυθόρμητη ανταλλαγή στην κεντρική αίθουσα, θα ήταν εφικτή η επανάληψη της εν λόγω μορφής, κατά βούληση, ενώ μπορούν να προστεθούν και επιπλέον γύροι ανταλλαγής.  


**Υλοποίηση**

Στην αυθόρμητη δικτύωση, οι συμμετέχοντες θα συγκεντρωθούν αρκετές φορές στη σειρά σε διαφορετικές [ομαδικές αίθουσες](https://app.gitbook.com/@dina-international/s/manual/~/drafts/-MacijoGH12lJpi4SCy_/v/gre/funktionalitaeten/bigbluebutton/breakout-gruppenraeume) για αυθόρμητη ανταλλαγή. Οι συμμετέχοντες μπορούν να παραμείνουν σε μικρές ομάδες για περίπου 5 λεπτά – κατά προτίμηση σε ζευγάρια. Εάν ο αριθμός των ομάδων δεν αθροίζεται, τότε μπορούν να συγκεντρωθούν τρία άτομα ή μπορεί να συμμετάσχει κάποιος από την οργανωτική ομάδα ως «μπαλαντέρ».

{% hint style="warning" %}
Προσοχή: Το [BigBlueButton](https://app.gitbook.com/@dina-international/s/manual/~/drafts/-MacijoGH12lJpi4SCy_/v/gre/funktionalitaeten/bigbluebutton) επιτρέπει την παράλληλη δημιουργία μόνο 8 ομαδικών αιθουσών. Εάν έχετε συγκεκριμένο μέγεθος ομάδας, θα πρέπει να προσαρμόσετε τη μορφή. Αντί να δημιουργήσετε επιμέρους συνεδρίες, θα ήταν καλύτερο να χρησιμοποιήσετε αίθουσες café \(και να δημιουργήσετε όσες επιθυμείτε\).
{% endhint %}

Ιδανικά, θα πρέπει να δοθεί στους συμμετέχοντες μια κατευθυντήρια ερώτηση προς διευκόλυνση της συζήτησης. Εδώ, παρατίθενται κάποια παραδείγματα:

* «Ποιος είσαι και τι σε οδήγησε εδώ;» ή
* «Ποιος είσαι και τι περιμένεις από τη σημερινή συνάντηση;» ή
* «Ποιος είσαι και πώς μπορείς/επιθυμείς να συμβάλεις στη σημερινή συνάντηση;»

Τα ερωτήματα θα πρέπει να είναι πάντα απλά και να απαντώνται αυθόρμητα, διότι είναι πιο σημαντικό να ξεκινήσει καλά η συζήτηση παρά να γίνει πρόοδος όσον αφορά το περιεχόμενο. Εάν τα μέλη της ομάδας γνωρίζονται ήδη μεταξύ τους και επιθυμούν να χρησιμοποιήσουν την εν λόγω μορφή πιο πολύ για δικτύωση προσανατολισμένη στο περιεχόμενο, μπορείτε να διατυπώσετε τα ερωτήματα ως εξής: «Σε ποιο ερώτημα θα ήθελες να βρεις απάντηση σήμερα;» ή «Ποια βασική πρόκληση θα ήθελες να συζητήσεις/επιλύσεις σήμερα;».

Μπορείτε να χρονομετρήσετε τη συζήτηση, έτσι ώστε να βεβαιωθείτε ότι έχει κατανεμηθεί ισομερώς ο χρόνος ομιλίας εντός της μικρής ομάδας: Θα μπορούσατε να ξεκινήσετε δίνοντας στο 1ο άτομο δύο λεπτά ομιλίας, στη συνέχεια 2 λεπτά στο 2ο άτομο και τέλος ένα λεπτό κοινής συζήτησης μεταξύ τους. Πριν ξεκινήσουν οι επιμέρους συνεδρίες στις αίθουσες, είναι σημαντικό να εξηγήσετε στους συμμετέχοντες ότι θα τοποθετηθούν σε μια μικρή αίθουσα χωρίς συντονιστή και ότι θα είναι δική τους η ευθύνη να συμμετάσχουν ενεργά σε μια κοινή συζήτηση. Επιπλέον, οι συμμετέχοντες θα πρέπει να οργανώσουν μόνοι τους την αλλαγή συζήτησης. Κατά προτίμηση, ένα άτομο εντός της ομάδας θα ρυθμίζει το χρονόμετρο του κινητού τηλεφώνου με αυξημένη ένταση ήχου. Παράλληλα, μπορείτε να παρέχετε στους συμμετέχοντες τη δυνατότητα να επιστρέψουν στην κεντρική αίθουσα, σε περίπτωση που παρουσιαστεί κάποιο πρόβλημα. Ωστόσο, αυτό θα πρέπει να γίνει μόνο σε περίπτωση ανάγκης, διότι όλοι θα πρέπει να συμμετάσχουν σε αυτή τη μορφή!

