# ליצור חוויה קבוצתית: תרגיל בהעצמת המודעות \(Embodiment\)

במרחב הדיגיטלי חשוב שבעתיים להדגיש את הפן האנושי של כל אחד מאתנו, מעבר לפסיפס המשבצות הקטנות של פנים ושמות על גבי המסך. כך, אפשר להתחיל את היום בתרגיל אמבודימנט קצר להגברת המודעות ולהפגת המתח. תרגיל זה עשוי לחולל פלאים בכל הקשור לאנרגיה בחדר ולתחושת השותפות החוצה גבולות פיזיים, ואפשר לעשות אותו גם בהפוגה בפעילות כדי להתרענן. בכל מקרה, כדי שהתרגיל יצליח חשוב להנחות אותו בצורה שקטה ורגועה.

### **מבנה החדר וגודל הקבוצה**

פורמט זה נועד בעיקר לקבוצה שחבריה יכולים להפעיל את המצלמות, כלומר עד 40 משתתפים – רצוי שהמיקרופונים יהיו כבויים במשך כל התרגיל. על המשתתפים להימצא בחדר סדנה, שם יתקיים האירוע בווידיאו. לקראת סוף התרגיל יוכלו המתרגלים להפעיל שוב את המיקרופון, לצורך שיתוף בקבוצה. 

### **איך זה עובד?**

לפני תחילת התרגיל חשוב מאוד לנסח הזמנה אטרקטיבית למשתתפים. מאחר שהתרגיל הוא בעל אופי מדיטטיבי, חשוב לדבר על התנגדויות פנימיות, אם יש כאלה, ולגרות את סקרנותם של המשתתפים: בחירת המילים "ניסוי קטן" עשויה לעורר סקרנות כזאת. שקלו אף להדגיש שהתרגיל אינו מצריך שום ניסיון קודם. בעת התרגיל, רצוי להבטיח למשתתפים ליווי של המנחים במשך כל התרגיל, גם אם יהיו רגעים של שקט. מי שלא ירגיש בנוח, יכול כמובן לכבות את המצלמה. המשתתפים רשאים עתה להתרכז בעצמם ולהפתיע את עצמם, לתת לרשמים להשפיע עליהם.

מומלץ לפתוח את התרגיל בדברי ההנחיה שלהלן, מתוך התאמות לפי המתבקש. ההנחיות יינתנו בקול רגוע ואיטי. חשוב שתהיה פאוזה בין סעיפי ההנחיה.   

1. שבו בנוח.

2. נִשמו עמוק \(פעמיים\).

3. הרגישו איך הגרביטציה מושכת את גופכם למטה: הרגליים, האגן, הבטן, בית החזה, הצוואר, הפנים, הראש.

4. כעת התרכזו במה שקורה בראש. אילו מחשבות עוברות בראש? \(להמתין 15 שניות לפחות\).

5. מה אתם מרגישים בבטן? התרגשות, שקט, מתח, עצב, תקווה? \(להמתין 15 שניות לפחות

6. שוב נִשמו עמוק והרגישו את הגוף כולו \(פעמיים\).

7. חִזרו לחדר כשאתם מרוכזים ורגועים ופִקחו העיניים. 

8. נסו לקלוט איפה אתם. מה מוצא חן בעיניכם בסביבה שלכם? מה מסיט את תשומת לבכם? \(להמתין כמה שניות\).

9. צפו עכשיו במסך ובמסכי הווידיאו של המשתתפים האחרים, הפעילו את המצלמה, אם היא כבויה. התרשמו מהסביבה שלהם. איפה הייתם רוצים להיות?

10. קומו ועִמדו מול המצלמה, במרכז התמונה. מִתחו את יד שמאל שמאלה ואת ימין ימינה כדי "לפגוש" את הידיים של המשתתפים האחרים.

11. לִחצו יד ימין, ואז שמאל. כעת כולם מחזיקים ידיים \(ניתן לשהות רגע במצב זה או אף ליזום תנועה גלית\).

12. בתום התהליך, שוב כולם לוחצים ידיים בשני הצדדים ומביעים את שמחתם על שיעברו את היום יחד כקבוצה \(אם יש הרשאה מספקת, אפשרי לעשות צילום מסך לשיתוף בהמשך\).

13. המשתתפים חוזרים לשבת. כעת נבקשם לספר במליאה על חווייתם בתרגיל. זה יכול לקרות בפורמט הבלתי פורמלי של הודעות קופצות. מי שמעוניין להתבטא, משתף את הקבוצה, אם כי ייתכן שלא יהיו כלל הערות של המשתתפים, וזה בהחלט מקובל. בסוף הפורמט מודים לכל הנוכחים על הסכמתם להשתתף במסע הזה.

