# Δημιουργία Ομαδικού Αισθήματος: Ενσωμάτωση

Ειδικά στον ψηφιακό χώρο, θα ήταν σημαντικό να μην ξεχνάμε ότι είμαστε άνθρωποι, και όχι εικονίδια σε μια οθόνη. Μια σύντομη άσκηση ενσυνείδησης, η οποία τελειώνει με μια ομαδική στιγμή, μπορεί να κάνει θαύματα όσον αφορά τα επίπεδα της ενέργειας στον χώρο και στο αίσθημα ψυχικής σύνδεσης, ξεπερνώντας ακόμα και τους φυσικούς περιορισμούς. Η άσκηση ενσωμάτωσης μπορεί να πραγματοποιηθεί υπό καθοδήγηση στην αρχή της ημέρας ή για να σπάσει ο πάγος κατά τη διάρκεια της συνάντησης – για την επιτυχία αυτής της άσκησης είναι απαραίτητος ο ήρεμος και ήπιος συντονισμός.

**Δημιουργία αίθουσας και μέγεθος ομάδας**

Αυτή η μορφή είναι καταλληλότερη για ομάδες που μπορούν να ενεργοποιήσουν το βίντεο, δηλ. για 40 συμμετέχοντες το μέγιστο. Κάθε συμμετέχων βρίσκεται σε μια αίθουσα [workshop](https://app.gitbook.com/@dina-international/s/manual/v/gre/funktionalitaeten/rooms) με μια [εκδήλωση με βίντεο](https://app.gitbook.com/@dina-international/s/manual/v/gre/funktionalitaeten/veranstaltungen-erstellen). Κατά τη διάρκεια της άσκησης θα πρέπει να είναι απενεργοποιημένα τα μικρόφωνα. Οι συμμετέχοντες μπορούν να τα ενεργοποιήσουν στο τέλος, για να μοιραστούν με την ομάδα.

**Υλοποίηση**

Πριν από την έναρξη της άσκησης, θα ήταν πολύ σημαντικό να προσκαλέσετε ευγενικά τους συμμετέχοντες. Καθώς η άσκηση είναι εκ φύσεως διαλογιστική, θα ήταν καλό να συζητήσετε ενδελεχώς οποιαδήποτε εσωτερική αντίσταση, ενδέχεται να προκύψει, και να παρασύρετε τους συμμετέχοντες στην εξερεύνηση: χρησιμοποιώντας τη λέξη «μικρό πείραμα» μπορείτε να κεντρίσετε την περιέργειά τους. Επιπλέον, θα ήταν σημαντικό να δώσετε έμφαση στο γεγονός ότι αυτή η άσκηση δεν απαιτεί προηγούμενη εμπειρία. Θα πρέπει να διαβεβαιώσετε τους συμμετέχοντες ότι ο συντονιστής θα τους καθοδηγήσει με ασφάλεια κατά τη διάρκεια της άσκησης, ακόμα και αν στο μεταξύ προκύψει κάποια στιγμή σιωπής. Όποιος νιώθει άβολα, μπορεί να απενεργοποιήσει την κάμερα. Τώρα, οι συμμετέχοντες μπορούν να επικεντρωθούν στον εαυτό τους \(και να αφεθούν\) έτσι ώστε να εκπλαγούν ευχάριστα!

Η καθοδήγηση για την άσκηση είναι η ακόλουθη. Φυσικά, μπορείτε πάντα να κάνετε μικρές αναπροσαρμογές. Θα πρέπει να δίνετε «τις οδηγίες» με ήρεμη φωνή και πάντα θα πρέπει να αφήνετε λίγα δευτερόλεπτα σιωπής ανάμεσα στα βήματα.

1. Καθίστε αναπαυτικά.
2. Εισπνεύστε και εκπνεύστε βαθιά. \(δύο φορές\)
3. Αισθανθείτε τον τρόπο που η βαρύτητα έλκει το σώμα, τα πόδια, τη λεκάνη σας, κ.ο.κ. προς το έδαφος.
4. Τώρα, στρέψτε την προσοχή στο κεφάλι σας. Τι σκέψεις προκύπτουν; \(μείνετε σε αυτό το βήμα για τουλάχιστον 15 δευτερόλεπτα\)
5. Τι νιώθετε στην κοιλιά σας; Νιώθετε ενθουσιασμό, ηρεμία, ένταση, ελπίδα; \(μείνετε σε αυτό το βήμα για τουλάχιστον 15 δευτερόλεπτα\)
6. Εισπνεύστε και εκπνεύστε ξανά βαθιά και νιώστε όλο σας το σώμα. \(δύο φορές\)
7. Στρέψτε σιωπηλά την προσοχή σας στον χώρο και ανοίξτε τα μάτια.
8. Τώρα, συνειδητοποιήστε πού βρίσκεστε. Τι σας αρέσει στον περιβάλλοντα χώρο; Τι μπορεί να σας αποσπάσει την προσοχή; \(αναμείνατε για λίγα δευτερόλεπτα\)
9. Τώρα, κοιτάξτε την οθόνη και τα βίντεο των υπολοίπων \(ενεργοποιήστε ξανά την κάμερα, αν είναι απαραίτητο\). Κοιτάξτε τους ίδιους αλλά και τον χώρο στον οποίο βρίσκονται. Πού θα θέλατε να βρίσκεστε;
10. Σηκωθείτε και σταθείτε μπροστά στην κάμερα. Παρατείνετε τα χέρια σας δεξιά και αριστερά. Θα συναντήσετε τα χέρια των υπολοίπων.
11. Πιέστε πρώτα το δεξί και στη συνέχεια το αριστερό χέρι. Τώρα, όλοι κρατούν και από τις δύο πλευρές. \(Εδώ, μπορείτε να κάνετε παύση για μια στιγμή ή να εισάγετε μια κυματόμορφη κίνηση\).
12. Για να ολοκληρώσετε την άσκηση, πιέστε ξανά και τις δύο πλευρές και νιώστε χαρά που περνάτε την ημέρα μαζί, σε αυτή την ομάδα \(εάν έχετε άδεια για να βγάλετε φωτογραφία, μπορείτε να τραβήξετε ένα στιγμιότυπο οθόνης και να το μοιραστείτε αργότερα\).
13. Όλοι κάθονται ξανά. Στη συνέχεια, ζητήστε από όλους τους συμμετέχοντες να μοιραστούν τα αισθήματά τους για την άσκηση. Αυτό μπορεί να γίνει χαλαρά σε «στυλ popcorn»: όποιος νιώθει την ανάγκη, μπορεί να το μοιραστεί με την ομάδα. Εάν κανείς δεν θέλει να μοιραστεί κάτι, δεν υπάρχει πρόβλημα. Στο τέλος, ευχαριστήστε όλους του συμμετέχοντες που πήραν μέρος ενεργά στο ταξίδι!

