# אינפוט של מומחה: הרצאת אורח

הרצאת אורח היא הפורמט הרוֹוח ביותר באירועים – בדומה לזה המתקיים במערך הבלתי אמצעי. בפורמט הדיגיטלי התכנים מועברים בסטרימינג או שהמרצה האורח מרצה בחדר משותף ומקבל את הבמה רוב הזמן. בהרצאות אלה המשתתפים הם קולטי הידע.

### **מבנה החדר וגודל קבוצה**

לצורך הרצאת אורח כדאי להחליט לפי גודל הקבוצה באיזה חדר אירועים להשתמש בבית המפגשים: 

* •	בקבוצות קטנות \(פחות מ-40 איש\): כל המשתתפים נוכחים בחדר סדנה. המיקרופונים וגם המצלמות של המשתתפים סגורים, כך שעל גבי מסכי המשתמשים ייראה רק המרצה. המשתתפים יכולים לתקשר ביניהם באמצעות Rocket.Chat, או – אם הוסכם מראש – משתתף יכול לסמן באמצעות פונקציית ההצבעה כי הוא מבקש לומר משהו, ואז לעלות על פס הקול באמצעות המיקרופון שלו.
* •	בקבוצות גדולות \(מעל 40 איש\): יוכן חדר במה שלתוכו ישודר [סטרים](../../funktionalitaeten/bigbluebutton/streaming.md). המשתתפים נוכחים בחדר במה זה ויכולים לתקשר ביניהם ואף עם המרצה, לפי הצורך. המרצה מעביר סטרים מחדר סדנה אחר שיוקם לצורך זה. כדי שלמרצה תהיה גישה לצ'אט עם המשתתפים, עליו להצטרף לחדר הבמה שלהם בלשונית נוספת של הדפדפן או להשתמש ביישומון Rocket.Chat.

### **איך זה עובד?**

המרצה יכול להקרין תחילה שקופיות של מצגת, ואז מומלץ לבצע בדיקה טכנית קצרה כדי לוודא ששומעים היטב, ושהשקופיות נראות היטב. המשתתפים יכולים לאשר זאת באמצעות הצ'אט. לפני ההרצאה עצמה כדאי גם להסביר את נוהל השאלות. בדומה לנהוג בהרצאה בפורום בלתי אמצעי, מומלץ לקבוע שהשאלות יידונו בתום ההרצאה. במקרים שהדובר והמשתתפים בהרכב מצומצם יחסית באותו חדר סדנה, אפשר אף לעודד את הקבוצה לסמן הסכמה באמצעות אות של מחיאת כף. אפשרות כזו תספק לדובר את התחושה שמקשיבים לו, ושהוא אינו מרצה בחלל הריק. אם תיבחר תצורת הסטרימינג בקבוצות גדולות, אין אפשרות לאינטראקציה במהלך ההרצאה. המרצה בדרך כלל לא יראה את השאלות שיועלו בצ'אט אלא בתום ההרצאה, מאחר שהוא עסוק בהרצאה עצמה. 

{% hint style="success" %}
**הרצאות אורח הן בדרך כלל פורמט קצר**. ****בייחוד במרחב הדיגיטלי, רצוי שזמן הדיבור לא יארך מעבר ל-15 דקות נטו. יתרונה של הרצאת אורח דיגיטלית הוא שניתן להקליטה באמצעים טכניים פשוטים ולהנגיש אותה לקהל רחב – בתיאום עם המרצה, כמובן!
{% endhint %}

### **הגדרות טכניות מומלצות להרצאת אורח:**

* •	רצוי לוודא שהמרצה נראה ונשמע \(הגדרות וידיאו ומיקרופון\), והוקצתה לו [הרשאה ](../../funktionalitaeten/bigbluebutton/moderator-innen-rechte.md)לפצל את המסך כדי להציג שקופיות.
* •	למעט המרצה, כולם ישתיקו את המיקרופון ויכבו את המצלמה, כדי שהמרצה כדובר היחיד יישאר במרכז הבמה.
* •	במקרה של [הקלטה](../../funktionalitaeten/bigbluebutton/aufzeichnung-und-ergebnissicherung.md), בתיאום עם המרצה: יש להתחיל בהקלטה בתחילת ההרצאה ולהפסיק את ההקלטה מיד עם גמר דבריו, כדי שסבב השאלות שלאחר ההרצאה ייערך בחדר מאובטח.

### **המינימום האינטראקטיבי: שאלות ותשובות \(Q&A\)**

בייחוד בתום הרצאת דברים פרונטלית, רצוי לאפשר הצגת שאלות, ובלבד שהדבר יסוכם מראש. בתצורת DINA יש כמה אפשרויות לביצוע סבב שאלות ותשובות:

* **•	רשימת דוברים דיגיטלית:** BigBlueButton מאפשרת הצבעה דיגיטלית באמצעות צלמיות מצב – כך אפשר ליצור רשימת דוברים שתוקרא בידי מנחי המפגש. לחלופין, אפשר לבקש שתינתן התרעה פיזית לפני הפעלת הווידיאו, כגון הרמת יד מול המסך.

{% hint style="warning" %}
שימו לב: בקבוצה גדולה לא יוצגו כל המסכים בעת ובעונה אחת. במקרה זה, על המנחים לוודא שיישמעו כל הקולות.
{% endhint %}

* **•	שאלות כתובות / הערות בצ'אט:** בייחוד בקבוצה גדולה, או אם לא כולם יכולים להשתמש במיקרופונים ובווידיאו שלהם, ניתן להשתמש ב-Rocket.Chat כדי לשאול ולהעיר. בקבוצות קטנות הדבר אפשרי גם ישירות בצ'אט בווידיאו. המרצה או המנחה יוכלו להקריא את ההודעות ואז להתייחס אליהן.
* **•	הצגת שאלות / הערות "קופצות" בקבוצה מצומצמת:** המשתתפים מתבקשים להדליק את המיקרופון שלהם לסירוגין ולהציג שאלה / הערה בחדר.

{% hint style="warning" %}
שימו לב למכשולים טכניים: בסבב שאלות / הערות פעיל כדאי לוודא שהמשתתפים יודעים להדליק את המיקרופון שלהם באופן עצמאי ושתהיה הנחיה טכנית, לפי הצורך.
{% endhint %}

לגבי השאלה אם לאפשר למרצה להגיב לכל שאלה / הערה בנפרד, או לחלופין לאסוף עבורו תחילה כמה שאלות / הערות, ורק אחר כך להציג אותן להתייחסותו במרוכז – תשובתנו היא כי שתי האפשרויות קבילות, והבחירה היא עניין של סגנון.  


