# Συνεισφορά των Ειδικών: Η Κεντρική Εισήγηση

Η κλασική μορφή εκδήλωσης είναι η διάλεξη, γνωστή και ως κεντρική εισήγηση. Οι συμμετέχοντες διαδραματίζουν τον ρόλο του αποδέκτη, δηλ. ακούν. Όσον αφορά τα διαδικαστικά, η εν λόγω μορφή μοιάζει αρκετά με αυτή σε αναλογικό χώρο. Το περιεχόμενο είτε μεταδίδεται ζωντανά στον ψηφιακό κόσμο είτε ο εισηγητής καταλαμβάνει περισσότερο χρόνο ομιλίας σε μια κοινή αίθουσα.

**Δημιουργία αίθουσας και μέγεθος ομάδας**

Όσον αφορά την κεντρική εισήγηση και ανάλογα με το μέγεθος της ομάδας, θα πρέπει να αποφασιστεί ποια συνεδριακή αίθουσα του συνεδριακού κέντρου θα χρησιμοποιηθεί:

* Για μικρές ομάδες \(&lt;40 άτομα\): Όλοι βρίσκονται σε μια αίθουσα[ workshop](https://app.gitbook.com/@dina-international/s/manual/v/gre/funktionalitaeten/rooms). Όλοι οι συμμετέχοντες έχουν απενεργοποιήσει τα μικρόφωνα και, αν κρίνεται απαραίτητο, και τις κάμερές τους. Είναι ορατοί μόνο οι εισηγητές. Οι συμμετέχοντες μπορούν να επικοινωνούν μεταξύ τους μέσω του Rocket.Chat ή –εάν το επιθυμούν- χρησιμοποιώντας τη λειτουργία «Σήκωμα του χεριού», για να δείξουν ότι επιθυμούν να μιλήσουν και στη συνέχεια να συμμετάσχουν χρησιμοποιώντας τα μικρόφωνά τους και τη λειτουργία εγγραφής ήχου.
* Για μεγάλες ομάδες \(&gt;40 άτομα\): Δημιουργήστε μια[ αίθουσα με σκηνή](https://app.gitbook.com/@dina-international/s/manual/v/gre/funktionalitaeten/rooms), στην οποία πραγματοποιείται [ζωντανή αναμετάδοση](https://app.gitbook.com/@dina-international/s/manual/~/drafts/-MacMIdUw2a7ZB3uJUbt/v/gre/funktionalitaeten/bigbluebutton/streaming). Οι συμμετέχοντες βρίσκονται μέσα σε αυτήν και μπορούν να συζητήσουν μεταξύ τους μέσω του Rocket.Chat και, αν κρίνεται απαραίτητο, και με τον εισηγητή. Ο εισηγητής, ωστόσο, εκπέμπει ζωντανά από μια άλλη αίθουσα workshop, η οποία δημιουργήθηκε συγκεκριμένα για τον εν λόγω σκοπό. Για να αποκτήσει ο ομιλητής πρόσβαση στη ζωντανή συνομιλία με τους συμμετέχοντες, πρέπει να εισέλθει στην αίθουσά τους από κάποια άλλη καρτέλα του προγράμματος περιήγησης ή να χρησιμοποιήσει την εφαρμογή Rocket.Chat από το smartphone του/της.

**Υλοποίηση**

Ο εισηγητές μπορούν να δείξουν τις [διαφάνειες της παρουσίασής](https://app.gitbook.com/@dina-international/s/manual/~/drafts/-MacMIdUw2a7ZB3uJUbt/v/gre/funktionalitaeten/bigbluebutton/moderator-innen-rechte) τους κατά την έναρξη. Συστήνεται ένας σύντομος τεχνικός έλεγχος, για να βεβαιωθούν ότι ακούγονται καλά και ότι οι διαφάνειες είναι ορατές – οι συμμετέχοντες μπορούν να δώσουν feedback μέσω της ζωντανής συνομιλίας. Πριν την κανονική παρουσίαση, συστήνεται να αναφερθεί εν συντομία ο τρόπος που θα απαντηθούν οι ερωτήσεις. Όπως και στον αναλογικό χώρο, συστήνεται να απαντηθούν μετά την παρουσίαση. Εάν ο εισηγητής και οι συμμετέχοντες βρίσκονται σε μια μικρότερη ομάδα εντός της ίδιας αίθουσας workshop, μπορείτε να ενθαρρύνετε την ομάδα να εκφράσει την επιδοκιμασία της με το [Σήμα Χειροκρότημα](https://app.gitbook.com/@dina-international/s/manual/~/drafts/-MacMIdUw2a7ZB3uJUbt/v/gre/funktionalitaeten/bigbluebutton/interaktion). Αυτό θα δώσει στον εισηγητή την αίσθηση ότι δεν μιλάει σε μια άδεια αίθουσα. Εάν έχετε επιλέξει το περιβάλλον της ζωντανής αναμετάδοσης για μεγάλες ομάδες, δεν είναι εφικτή η διάδραση κατά τη διάρκεια της παρουσίασης. Οι ερωτήσεις στη ζωντανή συνομιλία θα απαντηθούν αφού ολοκληρωθεί η παρουσίαση. Στην τελική, ο εισηγητής είναι απασχολημένος, διότι μιλά.

{% hint style="success" %}
**Οι κεντρικές εισηγήσεις αποτελούν συνήθως σύντομες μορφές,** ιδίως στον ψηφιακό χώρο, ο πραγματικός χρόνος της κεντρικής εισήγησης δεν θα πρέπει να υπερβαίνει τα 15 λεπτά. Το πλεονέκτημα της ψηφιακής εισήγησης είναι ότι μπορεί να βιντεοσκοπηθεί χωρίς μεγάλη τεχνική προσπάθεια και μπορεί να κοινοποιηθεί σε ένα ευρύ κοινό εκ των υστέρων – φυσικά, πάντα έπειτα από συνεννόηση!
{% endhint %}

**Προτεινόμενες τεχνικές ρυθμίσεις για την κεντρική εισήγηση:**

* Ελέγξτε ότι ο εισηγητής είναι ορατός και μπορεί να ακουστεί \(ρυθμίσεις μικροφώνου/βίντεο\) και διαθέτει τα [δικαιώματα](https://app.gitbook.com/@dina-international/s/manual/~/drafts/-MacMIdUw2a7ZB3uJUbt/v/gre/funktionalitaeten/bigbluebutton/moderator-innen-rechte) να μοιραστεί την οθόνη του/της, για να δείξει τις διαφάνειες.
* Όλα τα άτομα, πέρα από τον εισηγητή, βρίσκονται σε σίγαση και έχουν απενεργοποιημένες τις κάμερές τους, έτσι ώστε να είναι ο εισηγητής το επίκεντρο.
* Για την πιθανή [καταγραφή](https://app.gitbook.com/@dina-international/s/manual/~/drafts/-MacMIdUw2a7ZB3uJUbt/v/gre/funktionalitaeten/bigbluebutton/aufzeichnung-und-ergebnissicherung) \(σε συνεννόηση με τον εισηγητή\): Ξεκινήστε την καταγραφή της κεντρικής εισήγησης και διακόψτε την αμέσως μετά την ολοκλήρωσή της, έτσι ώστε η συνεδρία των ερωταπαντήσεων να πραγματοποιηθεί σε ασφαλές περιβάλλον..

**Το διαδραστικό ελάχιστο όριο: Ερωτήσεις και Απαντήσεις**

Συγκεκριμένα, έπειτα από μια διάλεξη, θα πρέπει να δώσετε στους συμμετέχοντες τη δυνατότητα να θέσουν ερωτήματα, ανακοίνωση η οποία θα πρέπει να γίνει εκ των προτέρων. Στο περιβάλλον της πλατφόρμας DINA παρέχονται οι ακόλουθες επιλογές για την πραγματοποίηση των ερωταπαντήσεων:

* **Ψηφιακή λίστα των εισηγητών:** Το BigBlueButton δίνει τη δυνατότητα να σηκώσετε ψηφιακά το χέρι σας μέσω των [συμβόλων κατάστασης](https://app.gitbook.com/@dina-international/s/manual/~/drafts/-MacMIdUw2a7ZB3uJUbt/v/gre/funktionalitaeten/bigbluebutton/interaktion) – αυτά μπορούν να χρησιμοποιηθούν για τη δημιουργία μιας λίστας με τους εισηγητές, την οποία θα διαβάσει ο συντονιστής. Εναλλακτικά, ενδέχεται να ζητηθεί \(κατά την ενεργοποίηση των βίντεο\) κάποια σωματική αντίδραση \(σηκώνοντας το χέρι μπροστά στην οθόνη\).

{% hint style="warning" %}
Προσοχή: Στην περίπτωση που η ομάδα είναι μεγάλη, δεν θα εμφανιστούν όλα τα βίντεο ταυτόχρονα – στη συνέχεια, ο συντονιστής θα πρέπει να βεβαιωθεί ότι ακούγονται όλες οι φωνές.
{% endhint %}

* **Γραπτές ερωτήσεις/σχόλια στη ζωντανή συνομιλία:** Ιδιαίτερα στις μεγάλες ομάδες ή σε περίπτωση που κάποιος δεν μπορεί να χρησιμοποιήσει το μικρόφωνό του/βίντεο, οι ερωτήσεις/τα σχόλια μπορούν να πραγματοποιηθούν μέσω του Rocket.Chat \(για μικρότερες ομάδες, μπορεί να γίνει και άμεσα, στη ζωντανή συνομιλία με βίντεο\). Ο εισηγητής ή ο συντονιστής μπορεί να διαβάσει δυνατά τα μηνύματα και να απαντήσει σε αυτά.
* **Σε στυλ popcorn για μικρότερες ομάδες:** Ζητείται από τους συμμετέχοντες να ενεργοποιούν τα μικρόφωνά τους αυθόρμητα σε «στυλ popcorn» και να θέτουν ερωτήματα/να σχολιάζουν μέσα στην αίθουσα.

{% hint style="warning" %}
Τεχνική συμβουλή: Στην περίπτωση συνεδρίας συμμετοχικών ερωταπαντήσεων, βεβαιωθείτε ότι οι συμμετέχοντες μπορούν να ενεργοποιήσουν [μόνοι ](https://app.gitbook.com/@dina-international/s/manual/~/drafts/-MacMIdUw2a7ZB3uJUbt/v/gre/funktionalitaeten/bigbluebutton/moderator-innen-rechte)τους τα μικρόφωνά τους. Εάν είναι απαραίτητο, κάποιος τεχνικός συντονιστής μπορεί να παρέχει βοήθεια.
{% endhint %}

Είναι ζήτημα στυλ ποια επιλογή θα ακολουθήσετε: Εάν δηλαδή επιθυμείτε ο εισηγητής να απαντά άμεσα στις ερωτήσεις/στα σχόλια μεμονωμένα ή αν επιθυμείτε να συλλέξετε κάποια σχόλια από το κοινό στην αρχή, τα οποία ο εισηγητής θα απαντήσει συνολικά στο τέλος.  


