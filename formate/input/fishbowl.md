# Odborný příspěvek: přednáška

Klasickým formátem akcí je přednáška \(v angličtině označovaná také jako „keynote“\). Účastníci jsou při ní v roli příjemců a poslouchají. Průběh tohoto formátu je velmi podobný jako při setkání naživo, jen v online prostředí se obsah přednášky streamuje, případně přednášející ve společné místnosti pouze dostane k prezentaci více prostoru než ostatní účastníci.

### **Nastavení místnosti a velikost skupiny**

Pro účely přednášky je potřeba se podle velkosti skupiny rozhodnout, jaký typ místnosti využít:

* Pro malé skupiny \(méně než 40 osob\): Všichni jsou společně v [seminární místnosti](../../funktionalitaeten/rooms/#raumtyp). Všichni účastníci mají mikrofony a případně i kamery vypnuté, vidět je pouze přednášející. Účastníci spolu mohou komunikovat pomocí Rocket.Chatu nebo – pokud se tak domluvíte – se o slovo mohou hlásit pomocí symbolu ruky a následně si zapnout mikrofon a začít mluvit.
* Pro velké skupiny \(více než 40 osob\): Založte [promítací místnost](../../funktionalitaeten/rooms/#raumtyp), do které bude přenášen [stream](../../funktionalitaeten/bigbluebutton/streaming.md). Účastníci jsou v promítací místnosti a mohou spolu a případně i s přednášejícím komunikovat prostřednictvím Rocket.Chatu. Přednášející vysílá z jiné seminární místnosti, která byla pro tento účel zřízena. Aby měl přednášející přístup k chatu s účastníky, musí si jejich promítací místnost otevřít v samostatné záložce prohlížeče, nebo si aplikaci Rocket.Chat spustit na mobilním telefonu.

### **Realizace**

Přednášející může na začátku zobrazit [prezentaci](../../funktionalitaeten/bigbluebutton/moderator-innen-rechte.md#praesentator-in-rechte-zur-bildschirmfreigabe). Doporučujeme pak provést krátkou technickou kontrolu, abyste se ujistili, že je přednášející dobře slyšet a slidy dobře vidět – účastníci to mohou potvrdit v chatu. Před vlastní přednáškou je dobré uvést, jak to bude s dotazy – stejně jako ve skutečné místnosti se doporučuje otázky nechat na dobu po skončení přednášky. Pokud jsou přednášející a účastníci v menší skupině ve společné seminární místnosti, můžete účastníky vyzvat, aby průběžně svůj souhlas vyjadřovali [symbolem aplausu](../../funktionalitaeten/bigbluebutton/interaktion.md#status-symbole). Přednášející tak nebude mít pocit, že hovoří do prázdné místnosti. Pokud jste zvolili variantu se streamováním pro velké skupiny, interakce během přednášky není možná. Otázky z chatu se obvykle řeší až po přednášce, do té doby je mluvčí stejně zaneprázdněn svým přednesem.

{% hint style="success" %}
**Přednášky jsou obvykle krátké**, v online prostředí by jejich čistý čas neměl přesáhnout 15 minut. Výhodou virtuální přednášky je, že ji lze bez větších technických problémů nahrát a následně ji zpřístupnit i širšímu publiku – samozřejmě vždy po předchozí dohodě!
{% endhint %}

### **Doporučená technická nastavení pro přednášku:**

* Ujistěte se, že je přednášející dobře vidět a slyšet \(nastavení mikrofonu/videa\) a že má [oprávnění](../../funktionalitaeten/bigbluebutton/moderator-innen-rechte.md#praesentator-in-rechte-zur-bildschirmfreigabe) sdílet svou obrazovku, aby mohl pustit prezentaci.
* Všichni ostatní kromě přednášejícího si vypnou mikrofony a kamery, aby se pozornost soustředila jen na mluvčího.
* V případě [nahrávání](../../funktionalitaeten/bigbluebutton/aufzeichnung-und-ergebnissicherung.md#video-aufzeichnen) \(po dohodě s přednášejícím\): Nahrávání spusťte těšně před přednáškou a vypněte jej hned po jejím skončení, aby následující otázky a odpovědi mohly probíhat ve důvěrném prostředí.

### **Interaktivní minimum: otázky a odpovědi \(Q&A\)**

Zejména po jednostranné přednášce by měli účastníci dostat příležitost klást otázky. Tato možnost by měla být předem ohlášena. V nastavení máte pro otázky a odpovědi následující možnosti:

* **Elektronický seznam řečníků:** BigBlueButton umožňuje se přihlásit pomocí [stavových symbolů](../../funktionalitaeten/bigbluebutton/interaktion.md#status-symbole) \(zvednutí ruky\). Touto cestou lze vytvořit seznam řečníků, který pak moderátor akce přečte. Pokud mají účastníci zapnuté kamery, je možné pro hlášení používat i fyzický pohyb ruky \(zvednout ruku před kamerou\). 

{% hint style="warning" %}
Upozornění: Ve velkých skupinách se video jednotlivých účastníků nezobrazuje vždy současně, moderátor proto musí dávat pozor na to, aby se dostalo na všechny.
{% endhint %}

* **Písemné otázky/komentáře v chatu:** Zejména ve velké skupině nebo v případě, že nemají všichni k dispozici mikrofon a kameru, je možné pro otázky a komentáře využít Rocket.Chat \(v menších skupinách lze dotazy klást i přímo ve videochatu\). Přednášející nebo moderátor může otázku či komentář nahlas přečíst a následně na ni zareagovat.
* **„Popcornová“ metoda v menší skupině:** Účastníky můžete vyzvat, aby si pustili mikrofony, kdykoliv je napadne nějaký komentář nebo otázka, a přednesli je \(mluví tedy v nahodilém pořadí, jako když při ohřívání praská popcorn\).

{% hint style="warning" %}
Technické upozornění: Pokud mají účastníci aktivně klást otázky, musí mít možnost si [sami](../../funktionalitaeten/bigbluebutton/moderator-innen-rechte.md#teilnehmende-verwalten) zapínat mikrofon \(příp. je nutná technická podpora ze strany moderátorů\).
{% endhint %}

Je otázkou preference, zda bude přednášející na otázky a komentáře reagovat ihned jednotlivě, nebo zda se nejdříve sesbírají postřehy od publika a přednášející na ně odpoví hromadně.  


