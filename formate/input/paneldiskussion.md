# UX-Fishbowl :דיון בין מומחים

נושאים מורכבים דורשים פרספקטיבות מרובות. לשם כך רצוי להפגיש מומחים כדי שיחלקו את הידע שלהם ביניהם ועם המשתתפים. UX-Fishbowl הוא פורמט דיגיטלי המאפשר לשמוע גם את קולותיהם של המשתתפים והופך אותם לשותפים פעילים בעיצוב פורמט חילופין זה.

### **מבנה החדר וגודל קבוצה**

לפורמט זה יוצרים חדר BigBlueButton שבו כמה משתתפים יכולים להפעיל את אפשרות הווידיאו שלהם במצבים מסוימים. מכאן שפורמט זה מתאים לקבוצות של עד 40 משתתפים. בקבוצות גדולות פורמט UX-Fishbowl ממילא אינו מתאים. אם רוצים לקיים דיון של מומחים בפני קהל גדול יותר, אפשר כמובן לארגן "פאנל רגיל" שבו המומחים המוזמנים מנהלים דיון שמועבר לקהל בחדר נוסף בסטרימינג. טכנית, מדובר ביישום הזהה לזה של הרצאת אורח, פרט לעובדה שיש בו כמה "מרצים" המרכיבים את הפאנל.  


### **איך זה עובד?**

ה-UX-Fishbowl – המתבסס על ה-UX-Fishbowl האנלוגי של [Liberating Structures](https://liberatingstructures.de/liberating-structures-menue/user-experience-fishbowl/) – הוא "אקווריום" מיוחד, המספק אפשרות אינטראקטיבית לשלב את המשתתפים בקצב מהיר ובאופן רציף בדיון המומחים. בניגוד ל- UX-Fishbowlהקלאסי בחדר אנלוגי, שבו משאירים לעיתים כיסא פנוי בפאנל כדי שמשתתפים מתוך הקהל יוכלו להתיישב בו ולהשתתף בדיון לסירוגין, ב-UX-Fishbowl הדיגיטלי עוברים בין הדיון בפאנל לבין האינטראקציה בין המשתתפים. רצוי שבתחילת יישום הפורמט המנחה יודיע שיהיה מעבר כזה, וכן יבהיר מראש כי ייתכן שיקטע את דבריהם של משתתפים הנוטים להאריך בדברים.

במבט ראשון, הפורמט עלול להיראות מסובך, אבל בהינתן ההסברים הנכונים – הוא עשוי לאפשר דיון ער וחיוני. בהקשר זה, חשוב מאוד שמשתתפי הפאנל יידעו מראש שאין זה פאנל קלאסי. יש להמחיש זאת גם בתחילת הדיון ולהסביר כי עליהם לדמיין את הפאנליסטים כמעגל פנימי ואת המשתתפים / האורחים כמעגל חיצוני. המנחה מנהל את זמן הדיבור ומחלק אותו בין המעגל הפנימי לחיצוני, וזמן הדיבור המוקצב הולך ומתקצר עם התקדמות הדיון.

תחילה, המנחה מעלה שאלה לדיון – במצב מיטבי, בתיאום עם חברי הפאנל – וחברי הפאנל משיבים עליה: כל חבר פאנל מספק אינפוט ראשון, מתקיים דיון במעגל הפנימי, והאחרים מקשיבים. בהקשר זה חשוב להקפיד שזמן הדיבור של כל דובר לא יחרוג מ-3-2 דקות. מונולוגים בדיגיטל מעייפים במיוחד!

{% hint style="info" %}
**טיפ:** המנחה יכול להודיע שיופעל טיימר, והצלצול בתום הזמן שהוקצה מראש יסמן כי על הדובר לסיים את דבריו.
{% endhint %}

לאחר שכל פאנליסט יציג את האינפוט הפותח שלו, יופעל המעגל החיצוני: המנחה יודיע לקבוצה כי היא תחולק ל[חדרים קבוצתיים](../../funktionalitaeten/bigbluebutton/breakout-gruppenraeume.md) לדיון בלי מנחה. הקצאת משתתפים לחדרים תיעשה באמצעות האפשרות "גרור ושחרר". חשוב: רצוי לציין בפני המשתתפים כי עליהם להיענות להזמנה לחדר קבוצתי, וכי בינתיים, החדר הראשי יישאר שקט. רצוי שהמנחים יעבירו את הפאנל לחדר נפרד, שבו יוכלו לערוך דיון בלי הפרעות. יש לכך יתרון מיוחד מבחינת חברי הפאנל, שכן כך יוכלו לערוך ביניהם שיח בלי מאזינים מבחוץ.

המנחים יבהירו לפני תחילת הדיונים הקבוצתיים שלכל חדר יוקצו אקראית כ-5-4 משתתפים \(אפשר ליצור עד 8 חדרים קבוצתיים, בהתאם לגודל הקבוצה הראשית\). לאחר הדיון בקבוצות הקטנות, יוצגו שאלות והערות לפאנל. רצוי שכל קבוצה תְמנה את אחד מחבריה להציג את השאלות וההערות בחדר הראשי. כדאי להכין רשימת שאלות מנחות לדיון בקבוצות הקטנות, כגון: דונו בחדר קבוצתי על הדברים שהובאו בפאנל: איזו נקודה הייתה מרתקת במיוחד? מה הפתיע אתכם? מה היה מבחינתכם חידוש? האם תרצו להפנות שאלות לפאנל? רצוי להתאים את השאלות המנחות גם לנושא הדיון.

{% hint style="info" %}
**טיפ:** כדי לעזור לקבוצה להחליט מי יִפתח את הדיון, אפשר לקבוע, לדוגמה, "בעל/ת השיער הארוך ביותר בקבוצה יתחיל / תתחיל", כדי "לשבור את הקרח". כשהדיון מתחיל להתגלגל, הקבוצה כבר תדאג להתארגן בעצמה.
{% endhint %}

משך הזמן המיטבי לדיון בקבוצה הוא 15 דקות \(10 דקות לפחות\). בה בעת, כאמור, המעגל הפנימי \(הפאנל\) מקיים דיון בינו לבין עצמו.

כעבור 10–15 דקות רצוי לסיים את הדיונים בקבוצות הקטנות ולהתחיל בקליטת השאלות במליאה: המנחים יבקשו מהקבוצות הקטנות להציג את שאלותיהן ו/או הערותיהן, ובעקבות זאת ייערך שוב דיון במעגל הפנימי. המנחים יידעו את המשתתפים בסדר הדברים: תחילה הם יאספו את כל ההערות, ולאחר שיוצגו שאלות אחדות מהקהל, יקראו המנחים את ההערות במרוכז. בתום קריאת ההערות כאמור יקיימו חברי הפאנל סבב דיונים נוסף במעגל הפנימי.  
  
אפשר לקלוט את ההערות בכמה שיטות של "שאלות ותשובות": בשיטת השאלות "הקופצות", בהכנה של רשימת דוברים ובהצגת שאלות / הערות בכתב. לפרטים על שיטות אלה, ראו בתיאור ה"שאלות ותשובות" בפרק על [הרצאת אורח](fishbowl.md).  
  
לאחר שהמנחים יסכמו את השאלות וההערות שהתקבלו מהמעגל החיצוני, הם יבקשו מהמעגל הפנימי לדון בנקודות בסבב דיונים פנימי נוסף. בסבב זה יקיימו חברי הפאנל ביניהם דיון חופשי על השאלות ועל ההערות שהתקבלו מהמעגל החיצוני. גם כאן רצוי להקפיד על מסגרת זמן ראויה של כ-10 דקות, ולעיתים מעט יותר, לפי האנרגיה המאפיינת את הדיון. בהמשך יופעל שוב המעגל החיצוני על ידי פיצול לחדרי קבוצות.  
  
ניתן לחזור על המעבר בין המעגל הפנימי לחיצוני ובחזרה לפי הצורך פעמים אחדות, אך רצוי שיהיו שני סבבי דיון לפחות במעגל החיצוני כדי לאסוף שאלות והערות ולהעשיר את הדיון במעגל הפנימי.

{% hint style="success" %}
טיפ: לאפשר למעגל הפנימי לנסח מילות סיכום לפני נעילת הפורמט.
{% endhint %}

### **טיפים טכניים לפישבול הדיגיטלי**

* **•	עיצוב ה**[**חדרים הקבוצתיים**](../../funktionalitaeten/bigbluebutton/breakout-gruppenraeume.md) **במעגל הפנימי ובמעגל החיצוני:** כדי שחברי הפאנל יוכלו לנהל דיון ביניהם בחדר מוגן בעת שהמשתתפים מופעלים, רצוי להקצות להם חדר נפרד. ההקצאה נעשית באמצעות אותה פונקציית "גרור-שחרר" המשמשת לשיוך המשתתפים לחדרים הקבוצתיים. מומלץ להפקיד משימה זו בידי המנחים הטכניים, בעוד שהמנחים הפרונטליים יסבירו את התנהלות הדיון הקבוצתי. לחלופין, אפשר לבחור בפונקציה המשייכת את המשתתפים לחדרים באקראי, ואז לקבץ את חברי הפאנל בחדר קבוצתי נפרד. כדי לאפשר לחברי הפאנל לקיים דיון בלי הפרעות, מומלץ שלא להקצות להם את החדר הראשי משום שמדובר בחדר שאינו מוגן, ושמנחים עדיין נמצאים בו, ואף משתתפים שמצטרפים ספונטנית עשויים למצוא את דרכם לחדר זה.
* **•	שאלות מנחות להפעלת המעגל החיצוני:** כדאי לכתוב את השאלות המנחות תחילה ב[צ'אט](../../funktionalitaeten/rooms/chat-in-raeumen.md) בחדר הראשי שאליו המשתתפים יכולים להמשיך להציץ, גם בהיותם בחדר קבוצה.
* **•	הפעלת המעגל החיצוני:** המעגל החיצוני מופעל כמה פעמים בצורה של דיונים בקבוצות קטנות של כ-4–5 משתתפים בכל קבוצה, ואפשר ליצור עד שמונה חדרים קבוצתיים. הקבוצות מורכבות בכל פעם מחדש, ורצוי להביא בחשבון בכל סבב דיון כזה גם 1–2 דקות לסבב היכרות בטרם יחל הדיון בקבוצה.

{% hint style="warning" %}
חשוב: יודגש כי בפורמט זה חברי הפאנל, המעגל הפנימי, ישהו בחדר נפרד, בעוד המעגל החיצוני מופעל.
{% endhint %}

